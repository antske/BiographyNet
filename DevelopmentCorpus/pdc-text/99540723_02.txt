Telg uit een welgestelde patriciërsfamilie die carrière maakte als diplomaat. Werd zonder 'Haagse ervaring' staatssecretaris van Buitenlandse Zaken (Europese zaken) in het kabinet-De Quay en werd toen pas lid van de VVD. Speelde een onopvallende rol tot hij in 1963 - en uiteindelijk met succes - eiste dat de KRO een interview met de gevluchte Franse ex-minister Bidault niet zou uitzenden.