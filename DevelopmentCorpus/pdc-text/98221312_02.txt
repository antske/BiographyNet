Vrijzinnig-democraat uit Utrecht, die twee jaar deel uitmaakte van de Eerste Kamer. Was in zijn woonplaats advocaat en vervulde daarna het griffierschap van de Centrale Raad van Beroep. Tevens Statenlid, raadslid en wethouder. In 1919 voorzitter van de Raad van Arbeid in Amsterdam. Was twee periodes voorzitter van de VDB, na eerder bestuurslid van de Liberale Unie te zijn geweest.