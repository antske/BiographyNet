Tweede Kamerlid voor de Vrije-Liberalen tijdens de Eerste Wereldoorlog. Kleinzoon van de Rotterdamse burgemeester en Eerste Kamerlid Joost van Vollenhoven en gelieerd aan de voorname Rotterdamse familie Rochussen. Was ondernemer en in Nederlands-Indië werkzaam bij tabaksonderneming de Deli-maatschappij. Had oog voor sociale belangen van zijn werknemers. Zo  bevorderde hij de aanleg van waterleidingen en stichtte hij een recreatie-oord voor arbeiders. In 1913 gekozen voor het district Rotterdam IV. Als Kamerlid dat weinig op de voorgrond trad, hield hij zich vooral bezig met zaken die Rotterdam en de handel en scheepvaart betroffen. Nadien directeur van de Nederlandse Bank.