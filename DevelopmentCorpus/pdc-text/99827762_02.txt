Prominent socialistisch volksonderwijsman, die jarenlang wethouder van onderwijs en jeugdzorg in Amsterdam was en woordvoerder onderwijs van de PvdA in de Eerste Kamer. Kwam uit een onderwijzersgezin en werd zelf eveneens onderwijzer. Was later lange tijd voorzitter van de Vereniging voor Volksonderwijs. Zette zich in Amsterdam tevens in voor bevordering van het culturele leven. Werd in 1962 lid van de Raad van State. Zijn echtgenote, een dochter van Jan Oudegeest, was gelijktijdig met hem Tweede Kamerlid voor de PvdA.