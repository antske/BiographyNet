Historicus, die 24 jaar liberaal Eerste Kamerlid was. Aanvankelijk leraar in het middelbaar onderwijs en docent van de KMA. Daarna gemeente- en provinciebestuurder. Vooral deskundig op het gebied van defensie en culturele zaken. Was actief in diverse commissies op het gebied van monumentenzorg, het bibliotheekwezen en de geschiedschrijving en stond bekend als verdediger van het cultureel erfgoed. Behoorde tot de vier VVD-leden die in 1976 vóór het (verworpen) abortusvoorstel van PvdA en VVD stemden. Beminnelijke, erudiete en zeer voorkomende senator.