
     Dorelies Kraakman is getrouwd geweest met Noel Yrizarry, met wie zij een dochter kreeg.
     Dorelies Kraakman studeerde in 1972 af aan de Universiteit Utrecht, waar ze de vrije studierichting Rechten had gevolgd, met als specialisatie Volkenkunde. Kort na haar afstuderen voerde ze een juridische strijd met de gemeente Utrecht die haar niet als kostwinner erkende en haar als werkloze jurist geen bijstand wilde verlenen. Ze was in die tijd getrouwd met Noel Yrizarry, met wie ze in 1972 een dochter kreeg.



In 1975, het Jaar van de Vrouw, richtte Kraakman - samen met Sylvia Bodmar - in Utrecht de Heksenkelder op: een boekwinkel, caf√© en uitgeverij voor vrouwen.



Ze bewaarde de eerste materialen van het Lesbisch Archief bij haar thuis aan de Prinsengracht in Amsterdam en vocht samen met anderen voor een eigen plek voor dit Archief.



In 1983 richtte ze samen met Marjan Sax, Tania Leon, Patti Slegers en Lida van den Broek Mama Cash op. Ze zat tot 1998 in het bestuur van het Mama Cash Cultuurfonds.



Vanaf 1987 was Dorelies Kraakman als universitair docent verbonden aan de vakgroep Homo & Lesbische Studies van de Faculteit Sociale Wetenschappen van de Universiteit van Amsterdam. In 1978 heeft ze mede aan de wieg gestaan van deze vakgroep. In 1997 promoveerde ze met de dissertatie 'Kermis in de hel', over lesbische taferelen in de Franse pornografie uit de 18e eeuw.
          