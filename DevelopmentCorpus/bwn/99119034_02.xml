<biodes version="1.0">
  <fileDesc>
    <title/>
    <ref target="http://www.historici.nl/Onderzoek/Projecten/BWN/lemmata/bwn2/maarse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://www.historici.nl/Onderzoek/Projecten/BWN"/>
    </publisher>
  <idno type="source">bwn</idno></fileDesc>
  <person>
    <idno type="id">maarse</idno>
    <persName><name type="geslachtsnaam">Maarse</name>, Jacob</persName>
    <sex value="1"/>
    <event type="birth" when="1899"/>
    <event type="death" when="1973"/>
    <state type="occupation">directeur vervoerbedrijf</state>
  <idno type="bioport">99119034</idno></person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Maarse, Jacob&lt;/strong&gt;

(Jacques), autobusondernemer (Aalsmeer 12-9-1899 - Aalsmeer 1-11-1973).

Zoon van Willem Maarse, koopman, en Marijtje Vetman. Gehuwd op
31-3-1932 met Maria Arentje Mosselman. Uit dit huwelijk werden 1 zoon
en 3 dochters geboren.



&lt;/p&gt;
&lt;p&gt;Maarse was afkomstig uit een doopsgezind milieu. Na de lagere
school, die hij met moeite volgde, hielp Maarse zijn vader in diens
kruidenierszaak en fouragehandel, maar hij had daar weinig plezier in.
Daarentegen had hij als kind al buitengewone belangstelling voor alles
wat met motorvoertuigen te maken had. Na het vervullen van de
dienstplicht werd hij compagnon van A. Enzler, die een
expeditiebedrijfje bezat. Uit oude legervoorraden uit de Eerste
Wereldoorlog kochten zij in 1920 een tweedehands General Motors
Corporation-vrachtauto van Franse herkomst. Hiermee vervoerde de firma
Enzler &amp;amp; Co. aanvankelijk alleen goederen, maar na een eenvoudige
verbouwing was het ook mogelijk er personen mee te vervoeren. Spoedig
ontstonden er door het grote leeftijdsverschil tussen beide compagnons
in dit bescheiden expeditiebedrijf wrijvingen, die hen uiteen deden
gaan.&lt;/p&gt;
&lt;p&gt;Daarna richtte Maarse met Comelis Kroon in Leimuiden een
autobusondememing op, die vanaf 1 februari 1923 een verbinding
onderhield tussen Rijnsaterwoude en Leiden. In 1927 namen Maarse en
Kroon de autobusonderneming van J.J. Poort en J.P. Sloothaak over, die
een lijndienst verzorgde tussen Aalsmeer en Amsterdam. Hierdoor werd
het mogelijk om in Aalsmeer een vestiging te stichten achter het
ouderlijk huis van Maarse, waar zij tevens tot aan de Tweede
Wereldoorlog toe een garagebedrijf dreven. In 1931 werd de autobusfirma
omgezet in een naamloze vennootschap, waarvan Maarse en Kroon beiden
directeur werden. Gedurende de jaren dertig werd het lijnennet door het
opkopen van concurrerende bedrijfjes voortdurend uitgebreid. Zo werd
o.a. het Amstelveense busbedrijf N.V. M. van Poelgeest overgenomen.
Kroon kon zich echter met deze overneming niet verenigen - Maarses
tempo lag hem te hoog en hij wilde liever zorgeloos rentenieren - en
trad op 1 januari 1939 uit de vennootschap. In 1940 werd hij opgevolgd
door de echtgenote van Maarse als plaatsvervangend directrice.&lt;/p&gt;
&lt;p&gt;Wegens gebrek aan vloeibare brandstoffen moesten de busdiensten in
de oorlogsjaren eerst ingekrompen en later gestaakt worden, waarna de
meeste autobussen door de bezetter werden weggevoerd. Twintig bussen
konden, door deze goed te verstoppen, voor roof gespaard blijven.
Hierdoor was het mogelijk om de diensten reeds op 23 juli 1945 op
bescheiden schaal te hervatten. In 1946 werd Willem, een broer van
Maarse, mededirecteur. In de naoorlogse jaren heeft Maarse het bedrijf
snel gemoderniseerd en op energieke wijze nog verder vergroot. Bij al
deze activiteiten vergat hij de sociale belangen van zijn werknemers
niet. In de jaren vijftig nam de vraag naar openbaar busvervoer nog
toe, mede omdat in 1950 de laatste lokaalspoorwegen ten zuiden van
Amsterdam gesloten werden. Juist toen poogden de Nederlandse Spoorwegen
het bedrijf over te nemen, maar Maarse voelde hiervoor niets. Zo
behoorde in die tijd 'Maarse &amp;amp; Kroon' tot de grootste nog
overgebleven particuliere autobusondememingen van ons land. Vanaf ca.
1960 begon de belangstelling voor het openbaar vervoer echter terug te
lopen. Ook 'Maarse &amp;amp; Kroon' ondervond de gevolgen hiervan.
In 1962 traden Maarse, zijn vrouw en zijn broer af als directeuren,
waarna zij zitting namen in de raad van bestuur. De directie werd
daarop gevoerd door H.A. Hoed en W.G. Maarse, de zoon van Jacques
Maarse. Op 1 januari 1971 verliet J. Maarse de raad van bestuur. In
1973 gingen de activa en passiva van N. V. 'Maarse &amp;amp; Kroon'
over naar de N. V. Vervoermaatschappij 'Centraal
Nederland'.&lt;/p&gt;
&lt;p&gt;Naast dit werk voor eigen bedrijf was Maarse van 1948 tot 1971 lid
van de raad van beheer van reisbureau Cebuto, waarin o.a. 'Maarse
&amp;amp; Kroon' deelnam. Voorts was hij vanaf 1961 tot zijn overlijden
directeur van N.V. Exploitatiemaatschappij 'Makro' te Aalsmeer.
Deze maatschappij was eigenaresse van dienstwoningen voor 'Maarse
&amp;amp; Kroon'-personeel. Bovendien was Maarse van 1953 tot 1965
commissaris van de in Aalsmeer gevestigde Leyland Holland N.V., die
zich bezighield met de assemblage van auto's en de groothandel in
auto-onderdelen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief N.V. 'Maarse &amp;amp; Kroon', Centraal
Nederland, Utrecht&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. A. Vermeulen, 'Jacob Maarse, dirigent van 135
autobussen', in 
&lt;em&gt;Elseviers Weekblad,&lt;/em&gt;

30-6-1951.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>
