<biodes version="1.0">
  <fileDesc>
    <title/>
    <ref target="http://www.historici.nl/Onderzoek/Projecten/BWN/lemmata/bwn2/otterloo"/>
    <publisher>
      <name>Biografisch Woordenboek van Nederland:1880-2000</name>
      <ref target="http://www.historici.nl/Onderzoek/Projecten/BWN"/>
    </publisher>
  <idno type="source">bwn</idno></fileDesc>
  <person>
    <idno type="id">otterloo</idno>
    <persName><name type="geslachtsnaam">Otterloo</name>, Jan William van</persName>
    <sex value="1"/>
    <event type="birth" when="1907"/>
    <event type="death" when="1978"/>
    <state type="occupation">dirigent</state>
    <state type="occupation">componist</state>
  <idno type="bioport">99417935</idno></person>
  <biography>
    <graphic url="http://www.historici.nl/Onderzoek/Projecten/BWN/lemmata/bwn2/images/images/OTTERLOO.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Otterloo, Jan William van&lt;/strong&gt;

(Willem), dirigent en componist (Winterswijk 27-12-1907 - Melbourne (Australi&amp;euml;) 27-7-1978).

Zoon van William Frederik van Otterloo, inspecteur Hollandsche IJzeren
Spoorweg-Maatschappij, en Anna Catharina Enderi&amp;eacute;. Gehuwd op
1-8-1935 met Elisabeth ter Hoeve. Uit dit huwelijk werden geen kinderen
geboren. Na echtscheiding (30-3-1938) gehuwd op 22-4-1941 met Anette
Jacoba Adriana Heukers. Na echtscheiding (15-4-1943) met haar hertrouwd
op 28-4-1944. Uit deze huwelijken werden 2 zoons en 2 dochters geboren.
Na echtscheiding (20-9-1954) gehuwd op 30-9-1954 met Susanne Maria Anna
Wildmann. Uit dit huwelijk werd 1 dochter geboren; zij bracht 1 zoon en
1 dochter mee uit een eerder huwelijk. Na echtscheiding (13-7-1970)
gehuwd op 12-8-1970 met Gerti Carola Ludewig. Uit dit huwelijk werden
geen kinderen geboren.


&lt;img src=&amp;quot;images/OTTERLOO.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Otterloo, Jan William van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Willem van Otterloo heeft zijn jeugd grotendeels in Utrecht
doorgebracht, waar zijn vader als adjunct-directeur van de
Nederlandsche Spoorwegen werkzaam was. Na van zijn achtste jaar af
pianoles van zijn oom George Enderi&amp;eacute; te hebben gekregen, ging hij
op zijn veertiende jaar op de violoncel over, met de toenmalige
solocellist van het Utrechtsch Stedelijk Orkest (USO), Ludwig Werner,
als leermeester. Diens lessen hebben zijn muzikale aanleg en ambitie
dermate gestimuleerd, dat hij in 1928 - na twee jaren medicijnen te
hebben gestudeerd - besloot zich uitsluitend aan de muziek te wijden.
Hij ging aan het conservatorium te Amsterdam studeren, o.a. bij Max
Orobio de Castro (violoncel) en Sem Dresden (compositie). Direct na
zijn eindexamen in 1932 kreeg hij een aanstelling als cellist in het
USO, dat toen onder leiding stond van Henri van Goudoever. In dat
zelfde jaar trad hij als componist in de openbaarheid, toen zijn 
&lt;em&gt;Suite nr. 3&lt;/em&gt;

voor orkest bij een prijsvraag van het Concertgebouw te Amsterdam werd
bekroond; wegens ziekte van Willem Mengelberg kreeg Van Otterloo de
gelegenheid zijn werk zelf in te studeren en te dirigeren. Dit
verrassend geslaagde debuut bleek voor zijn carri&amp;egrave;re beslissend te
zijn: in 1934 werd hij benoemd tot tweede dirigent van het USO, in 1937
- toen Van Goudoever zijn dirigentenloopbaan opgaf om zich uitsluitend
aan de antroposofie te wijden - tot eerste dirigent, aanvankelijk naast
Carl Schuricht. De omstandigheid dat hij tijdens de Duitse bezetting
als dirigent is blijven functioneren, kwam hem na de oorlog op een jaar
uitsluiting vanwege de Ereraad voor de Muziek te staan. In 1949 werd
hij chef-dirigent van het Residentie-Orkest, als opvolger van Frits
Schuurman, die naar Zuid-Afrika was ge&amp;euml;migreerd. Onder zijn
leiding ontwikkelde zich dit orkest al spoedig tot een
eersterangsensemble. Toen hij in 1972 werd gepensioneerd, was hij reeds
een vaste verbintenis met de symfonieorkesten van Sydney en Melbourne
aangegaan; van 1974 tot 1977 vervulde hij bovendien de functie van
Generalmusikdirektor van de D&amp;uuml;sseldorfer Sinfoniker. Voorts was
hij jarenlang bij de dirigentencursus van de Nederlandsche Radio
Unie/Nederlandse Omroep Stichting betrokken en trad hij als
gastdirigent op in alle belangrijke muziekcentra van Europa, Noord- en
Zuid-Amerika, Australi&amp;euml; en Japan.&lt;/p&gt;
&lt;p&gt;Van Otterloo genoot bij de musici die onder hem werkten overal groot
gezag om zijn volleerd vakmanschap, zijn feilloos geheugen (hij
dirigeerde de meeste partituren uit het hoofd), zijn scherp gehoor,
zijn onophoudelijk streven naar technische perfectie, en om de
onschokbare zekerheid waarmee hij zijn bedoelingen wist te
verwezenlijken. Zijn interpretaties muntten steeds uit door een
volmaakt evenwicht in de klankverhoudingen en een heldere
doorzichtigheid. Hij hield van strakke, voortvarende tempi en had een
duidelijke voorkeur voor briljant ge&amp;iuml;nstrumenteerde werken. Tot
zijn lievelings-componisten behoorden Berlioz 
&lt;em&gt;(Symphonie fantastique),&lt;/em&gt;

Richard Strauss 
&lt;em&gt;(Ein Heldenleben)&lt;/em&gt;

en Ravel 
&lt;em&gt;(Daphnis et Chlo&amp;eacute;);&lt;/em&gt;

maar ook de symfonie&amp;euml;n van Haydn beantwoordden bij uitstek aan
zijn muzikaal temperament, wat niet wegneemt dat hij ook werken als 
&lt;em&gt;Psyche&lt;/em&gt;

van C&amp;eacute;sar Franck, de zesde symfonie van Bruckner, de eerste
symfonie van Mahler of de 
&lt;em&gt;Romantische Suite&lt;/em&gt;

van Max Reger indrukwekkend vertolkte. In zijn wat eenvormige, hoekige
gebaren was hij het tegendeel van een 'show-dirigent', en dit
maakte zijn optreden in de concertzaal voor veel toehoorders
(toeschouwers) minder aantrekkelijk dan het schitterend klinkend
resultaat van zijn dirigeren verdiende. Wat Willem van Otterloo als
dirigent vermocht, is het beste te horen uit de grammofoonplaten die
hij met Het Residentie-Orkest, het Concertgebouworkest, de Berliner
Philharmoniker, de Wiener Symphoniker, het Orchestre Lamoureux en het
Sydney Symphony Orchestra (alle onder het Philips-label) heeft
gemaakt.&lt;/p&gt;
&lt;p&gt;De componist Van Otterloo heeft aan de dirigent Van Otterloo zijn
tol moeten betalen. Zijn oeuvre is klein gebleven en dateert bijna
geheel uit de eerste helft van zijn leven. Het zijn overwegend werken
voor orkest, vaak in originele bezettingen, en van de vroegste
composities af steeds voortreffelijk voor de instrumenten geschreven.
Het gematigd-moderne idioom uit het begin van de jaren dertig is
kenmerkend gebleven voor het gehele verdere oeuvre. 'Typisch voor
Van Otterloo is, dat zijn eerste thema's met scherpe contouren,
raak getekend en krachtig van expressie zijn, terwijl zijn tweede
thema's aarzelend, weifelend en minder expressief zijn' (H.
Badings, 107). De overweging dat hij stilistisch bij de avant-garde van
zijn tijd geen aansluiting meer vond, heeft er zeker toe bijgedragen
dat Van Otterloo in latere jaren met componeren is opgehouden. In
plaats daarvan wijdde hij zich in zijn spaarzame vrije tijd aan
portretfotografie, waarin hij evenzeer een professioneel niveau wist te
bereiken als in zijn dirigeren. Buitendien was hij nog een fervent
automobilist, en het is wel een tragische ironie van het lot dat zijn
dood is veroorzaakt door een auto-ongeluk waarbij hij als passagier,
niet als bestuurder, was betrokken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Van Otterloo in het Nederlands Muziek Instituut te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;2e Suite&lt;/em&gt;

voor orkest (1931); 3e 
&lt;em&gt;Suite&lt;/em&gt;

voor orkest (1932); 
&lt;em&gt;Strijktrio&lt;/em&gt;

(1932); 
&lt;em&gt;Symphonie I&lt;/em&gt;

(1934-1935); 
&lt;em&gt;Suite&lt;/em&gt;

voor strijkorkest (1938); 
&lt;em&gt;Introductie en Allegro&lt;/em&gt;

voor orkest (1941); 
&lt;em&gt;'Symphoni&amp;euml;tta&lt;/em&gt;

voor blaasinstrumenten (1943); 
&lt;em&gt;Serenade&lt;/em&gt;

voor 12 koperblazers, harp, piano, celesta en slagwerk (1944, herz.
versie 1976); 
&lt;em&gt;Pr&amp;eacute;lude, dans en epiloog&lt;/em&gt;

voor klarinet en strijkorkest (1944); 
&lt;em&gt;Intrada&lt;/em&gt;

voor koperblazers, pauken en slagwerk (1958); orchestratie van de 
&lt;em&gt;Fantasie&lt;/em&gt;

in f-moll voor piano vierhandig opus 103 (D. 940) van Fr. Schubert
(1952).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Badings, 
&lt;em&gt;De hedendaagsche Nederlandsche muziek&lt;/em&gt;

(Amsterdam, [1936]) 105-107; W. Paap, 'Vijftig jaar Utrechts
muziekleven', in 
&lt;em&gt;Jaarboek Oud Utrecht 1973,&lt;/em&gt;

131-133; E. Vermeulen, in 
&lt;em&gt;Mens en Melodie&lt;/em&gt;

33 (1978) 313-314.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1117.
&lt;/p&gt;

&lt;p&gt;Eduard Reeser&lt;/p&gt; 
&lt;dtml-var bwn_footer&gt;</text>
  </biography>
</biodes>
