<biodes version="1.0">
  <fileDesc>
    <title/>
    <ref target="http://www.historici.nl/Onderzoek/Projecten/BWN/lemmata/bwn3/delprat"/>
    <publisher>
      <name>Biografisch Woordenboek van Nederland:1880-2000</name>
      <ref target="http://www.historici.nl/Onderzoek/Projecten/BWN"/>
    </publisher>
  <idno type="source">bwn</idno></fileDesc>
  <person>
    <idno type="id">delprat</idno>
    <persName><name type="geslachtsnaam">Delprat</name>, Guilla&amp;uacute;me Henri Marie</persName>
    <sex value="1"/>
    <event type="birth" when="1867"/>
    <event type="death" when="1951"/>
    <state type="occupation">bankier</state>
  <idno type="bioport">99982078</idno></person>
  <biography>
    <graphic url="http://www.historici.nl/Onderzoek/Projecten/BWN/lemmata/bwn3/images/images/DELPRAT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Delprat, Guilla&amp;uacute;me Henri Marie&lt;/strong&gt;, bankier (Rotterdam 25-5-1867 - Utrecht 20-4-1951).

  Zoon van Daniel Henri Delprat, administrateur van het Bataafsch
  Genootschap, en Petronella Rueb. Gehuwd op 20-5-1897 met Adriana
  Johanna Obreen. Uit dit huwelijk werden 3 dochters geboren. Na
  haar overlijden (3-4-1923) gehuwd op 15-12-1925 met Fannij Jeanne
  Nachenius. Uit dit huwelijk werden geen kinderen geboren.
&lt;/p&gt;

&lt;img src=&amp;quot;images/DELPRAT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Delprat, Guilla&amp;uacute;me Henri Marie&amp;quot; class=&amp;quot;bwnimg&amp;quot;&gt;

&lt;p&gt;Delprat bezocht het Gymnasium Erasmianum te Rotterdam. Hij
    studeerde rechten te Leiden, waar hij in 1894 zijn studie
    afsloot met een dissertatie getiteld 
    &lt;em&gt;Opmerkingen naar aanleiding van herbeleening en
    herprolongatie&lt;/em&gt;

    (Rotterdam, 1894). In de loop der jaren zouden nog talrijke
    publikaties van zijn hand verschijnen. De titel van zijn
    proefschrift gaf reeds de richting van zijn latere
    carri&amp;egrave;re aan. Zijn studententijd karakteriseerde hij later
    als 'ook voor mij gelukkige, vroolijke jaren'. Hij was lid van
    het Leidsch Studentencorps en was in 1890 president van
    Soci&amp;euml;teit Minerva. Die functie had in 1887 G. Vissering,
    de latere president van De Nederlandsche Bank, bekleed en
    ongetwijfeld was het mede aan die vroegere corpsrelatie te
    danken dat Vissering in 1915 Delprat als eerste op de
    voordracht zou plaatsen voor de benoeming tot
    directeur-secretaris van deze instelling.&lt;/p&gt;
&lt;p&gt;Na zijn promotie vestigde Delprat zich aanvankelijk als
    advocaat en procureur in zijn geboortestad. De advocatuur bleek
    hem echter onvoldoende aan te trekken. Een van zijn
    karakteristieke uitspraken was: 'Als advocaat heb je altijd met
    schavuiten te maken, is het niet je tegenpartij, dan is het je
    eigen cli&amp;euml;nt.' In 1896 aanvaardt hij dan ook de functie
    van adjunct-secretaris van de Spaarbank te Rotterdam, in 1899
    wordt hij secretaris en in 1904 directeur. In deze tijd krijgt
    de combinatie van zijn eigenschappen visionair denken en
    voortvarend daadkrachtig opereren duidelijk vorm. Teneinde meer
    inzicht te krijgen in een doelmatige organisatie van de
    spaarbank en het spaarbankwezen gaven de commissarissen hem
    gelegenheid buitenlandse spaarbanken te bezoeken. In 1906 werd
    een nieuw gebouw betrokken beantwoordend aan het criterium dat
    de grote spaarbankdeskundige E. Rostand te Marseille hem onder
    de aandacht had gebracht: 'Om een goed organisch geheel te
    krijgen, moet men beginnen met alle onderdeelen op de juiste
    plaats te zetten om daar dan een huis omheen te bouwen.'
    Tijdens het directoraat van Delprat ontwikkelt de Spaarbank te
    Rotterdam zich tot de meest vooruitstrevende in Nederland,
    zowel op het terrein van organisatie, van nieuwe spaarvormen,
    alsook door - weliswaar op bescheiden schaal - het giroverkeer
    voor spaarders reeds geruime tijd v&amp;oacute;&amp;oacute;r de oprichting
    van de Postcheque- en Girodienst in te voeren. Een propagandist
    voor giroverkeer is hij ook in de volgende fase van zijn
    carri&amp;egrave;re gebleven.&lt;/p&gt;
&lt;p&gt;De landelijke erkenning van vooruitstrevend
    spaarbankbestuurder kwam in 1906 tot uitdrukking. In die jaren
    ontstond de behoefte bij de diverse lokale spaarbanken om een
    landelijke vereniging op te richten. De start daartoe ging uit
    van de Nutsspaarbank te Kampen. Met opmerkelijke bescheidenheid
    richten de commissarissen van deze spaarbank, onder voortvarend
    voorzitterschap van F. Walkate, zich tot hun collega's in
    Rotterdam. Zij zijn namelijk de mening toegedaan dat het
    initiatief en de leiding moeten uitgaan van de meest
    vooruitstrevende spaarbank in Nederland. De Spaarbank te
    Rotterdam neemt dan ook dit initiatief over. De oprichting van
    de Nederlandsche Spaarbankbond vond plaats op 8 juni 1907 te
    Rotterdam. Delprat wordt zijn secretaris. Daarmee was niet
    alleen een forum gecre&amp;euml;erd voor spaarbanken om hun
    ervaringen uit te wisselen, maar tevens een centrum voor het
    ontplooien van nieuwe initiatieven inzake dienstverlening.
    Bovendien zou deze bond op doelmatige wijze de
    gemeenschappelijke belangen van de individuele, onafhankelijke
    spaarbanken kunnen behartigen. Achteraf bezien mag worden
    geconcludeerd dat de indrukwekkende ontwikkeling van de
    spaarbanken na de Tweede Wereldoorlog niet goed denkbaar is
    zonder de Spaarbankbond. Om Walkate en Delprat te eren is ter
    gelegenheid van het 75-jarig bestaan van de Nederlandse
    Spaarbankbond een penning geslagen met hun beeltenis.&lt;/p&gt;
&lt;p&gt;In zijn functie van secretaris van de Spaarbankbond kreeg
    Delprat gelegenheid de in het buitenland opgedane ervaringen in
    Nederland in praktijk te brengen. Het spaargeld-afhaalsysteem
    wordt toegepast, het schoolsparen gepropageerd, spaarboekjes en
    spaarzegels worden in omloop gebracht, alsmede spaarbankboekjes
    met vooraf bepaalde vervaldatum, zowel op naam als aan toonder.
    Zijn deskundigheid als specialist op het terrein van sparen en
    het betalingsverkeer krijgt ook erkenning wanneer hij door de
    regering in 1911 wordt uitgenodigd de 'inwendige' dienst van de
    Rijkspostspaarbank te reorganiseren en in 1923 om advies uit te
    brengen omtrent de Postcheque-en Girodienst, waar
    organisatorisch-administra-tief grote problemen waren
    ontstaan.&lt;/p&gt;
&lt;p&gt;Intussen aanvaardt Delprat in 1914 een verzoek van De
    Nederlandsche Bank om secretaris te worden van de Bijbank te
    Rotterdam; reeds het volgend jaar wordt hij benoemd tot
    directeur-secretaris. Daar gaat hij fungeren als de rechterhand
    van president Vissering, die 'een zeer werkzaam en krachtigen
    nog vry jeugdigen man' als secretaris zoekt. In zijn nieuwe
    functie wordt Delprat onmiddellijk geconfronteerd met de
    problemen die verband houden met de Eerste Wereldoorlog, zowel
    op nationaal als internationaal terrein, en na afloop daarvan
    vooral met de vraagstukken betreffende het herstel van normale,
    internationale financi&amp;euml;le relaties.&lt;/p&gt;
&lt;p&gt;Wanneer na 1929 ook in Nederland economische moeilijkheden
    zich gaan voordoen is juist Delprat daarbij als
    directeur-secretaris nauw betrokken, omdat onder zijn
    verantwoordelijkheid ook de afdeling personeel valt. Als
    zodanig wordt hij belast met de uitvoering van een
    directiebesluit, genomen in 1932 naar aanleiding van
    bezuinigingsmaatregelen ten gevolge van de val van het pond,
    waarbij een 60-tal beambten die 65 jaar oud zijn of die
    leeftijd naderen, worden gepensioneerd of op wachtgeld gesteld.
    Kenmerkend voor Delprat is dat hij meent onder deze
    omstandigheden in 1933 ook niet langer in functie te kunnen
    blijven. 'De uitvoering van dit besluit is mij niet mogelijk,
    indien niet ook ik - hoewel benoemd tot Juli 1936 - mij aan die
    leeftijdsgrens onderwerp.'&lt;/p&gt;
&lt;p&gt;Delprat was een regent. Door milieu en opvoeding was hij als
    het ware een geboren bestuurder, een man van idee&amp;euml;n met
    het vermogen deze concreet vorm te geven. Daarbij werd hij
    geholpen door een grote belangstelling voor de mens en door een
    grote dosis blijmoedigheid en humor. Zijn maatschappelijke
    kwaliteiten vonden erkenning in binnen- en buitenlandse
    koninklijke onderscheidingen, terwijl de Nederlandse
    Spaarbankbond zijn grote verdiensten voor het spaarbankwezen
    erkende door hem in 1916 te benoemen tot erelid van de
    Bond.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve zijn reeds genoemde dissertatie: 
    &lt;em&gt;Spaarvormen en spaarwijzen der bijzondere spaarbanken&lt;/em&gt;

    (Rotterdam, 1904); 
    &lt;em&gt;Premier catalogue de la Biblioth&amp;egrave;que de la Caisse
    d'Epargne de Rotterdam...&lt;/em&gt;

    [Rotterdam, 1906]; 
    &lt;em&gt;Spaarbanken en check&lt;/em&gt;
  &lt;em&gt;= verkeer&lt;/em&gt;

    (Rotterdam, 1907); 
    &lt;em&gt;Schoolsporen&lt;/em&gt;

    (Rotterdam, 1908); 
    &lt;em&gt;Vereenvoudiging van het inleggen en terugbetalen door middel
    van check- en giroverkeer bij de Spaarbank te Rotterdam&lt;/em&gt;

    (Rotterdam, 1910); 
    &lt;em&gt;De check- en girodienst der Spaarbank te Rotterdam, beknopt
    uiteengezet&lt;/em&gt;

    (Rotterdam, 1910); 
    &lt;em&gt;Invoering van spaarautomaten bij de Spaarbank te
    Rotterdam&lt;/em&gt;

    (Rotterdam, 1910); 
    &lt;em&gt;Rapport en advies van De Nederlandsche Bank, 15 Nov. 1923
    [over den] Postch&amp;egrave;que- en girodienst&lt;/em&gt;

    ('s-Gravenhage, 1923).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'In memoriam Mr. G.H.M. Delprat', in 
  &lt;em&gt;De Nederlandsche Bank. Orgaan van de Ontwikkelings- en
  Ontspanningsverenigmg&lt;/em&gt;

  6 (1951) 7 (mei) 2-3; 'In Memoriam Mr. G.H.M. Delprat', in 
  &lt;em&gt;Jaarboekje [van de] verzekeringsfondsen van beambten van De
  Nederlandsche Bank&lt;/em&gt;

  (1951) 85 - 87; J.R.A. Buning, 
  &lt;em&gt;Nederlandse Spaarbankbond, 1907-1957...&lt;/em&gt;

  [Amersfoort, 1957]; W. Eizenga, 
  &lt;em&gt;De ontwikkeling van de spaarbanken na de Tweede
  Wereldoorlog&lt;/em&gt;

  (Amsterdam, 1985).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 346.
&lt;/p&gt;
&lt;p&gt;W. Eizenga&lt;/p&gt; 
&lt;dtml-var bwn_footer&gt;</text>
  </biography>
</biodes>
