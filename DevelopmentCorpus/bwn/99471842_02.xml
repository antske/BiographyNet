<biodes version="1.0">
  <fileDesc>
    <title/>
    <ref target="http://www.historici.nl/Onderzoek/Projecten/BWN/lemmata/bwn5/dieben_l"/>
    <publisher>
      <name>Biografisch Woordenboek van Nederland:1880-2000</name>
      <ref target="http://www.historici.nl/Onderzoek/Projecten/BWN"/>
    </publisher>
  <idno type="source">bwn</idno></fileDesc>
  <person>
    <idno type="id">dieben_l</idno>
    <persName><name type="geslachtsnaam">Dieben</name>, Lodewijk Ferdinand</persName>
    <sex value="1"/>
    <event type="birth" when="1890"/>
    <event type="death" when="1959"/>
    <state type="occupation">entertainer</state>
  <idno type="bioport">99471842</idno></person>
  <biography>
    <graphic url="http://www.historici.nl/Onderzoek/Projecten/BWN/lemmata/bwn5/images/images/dieben.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dieben, Lodewijk Ferdinand&lt;/strong&gt; (artiestennaam &lt;b&gt;Lou Bandy&lt;/b&gt;), revueartiest ('s-Gravenhage 19-4-1890 - Zandvoort 24-6-1959).

  Zoon van Franciscus Albertus Jacobus Dieben, metselaar, later
  gemeentebode, en Frederika Wilhelmina Ninaber. Gehuwd op
  21-6-1921 met Mathilde Eugenie Else K&amp;uuml;ch (1890-1944),
  pianiste en danseres. Uit dit huwelijk werd 1 dochter geboren. Na
  haar overlijden gehuwd op 27-7-1948 met Clasina Franke
  (1925-1975). Dit huwelijk bleef kinderloos. Na echtscheiding
  (9-3-1949) gehuwd op 15-8-1952 met Carla Jacoba van den Hurk
  (1933-1976). Dit huwelijk, dat kinderloos bleef, werd op
  16-4-1958 ontbonden.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/dieben.jpg' alt='afbeelding van Dieben, Lodewijk Ferdinand'&gt;Lou Dieben groeide op in een Haagse volksbuurt als jongste
    van een gezin met vijf kinderen. Hoewel er in het gezin armoede
    heerste, werd er veel gezongen. Als moeder niet getroffen was
    door hoofdpijnaanvallen en depressieve buien, placht ze achter
    de wastobbe zelfbedachte teksten te zingen. Lou bezocht de
    lagere school waar de later beroemde pedagoog Jan Ligthart
    bovenmeester was. Op school werd veel aandacht aan zang en
    voordracht gegeven. Daarin blonk Lou meer uit dan in leren.&lt;/p&gt;
&lt;p&gt;Na de lagere school was Dieben achtereenvolgens piccolo in
    een Haags hotel, huisbediende bij de Holland-Amerikalijn en
    straatzanger in Londen. In 1908 vervulde hij zijn dienstplicht
    bij de marine. Na zijn diensttijd ging Dieben weer varen. De
    mobilisatie in 1914 bracht hem terug in militaire dienst. Hij
    werd gedetacheerd op de marinewerf in Amsterdam. Onder zijn
    kornuiten was hij populair als liedjeszanger en grappenmaker,
    maar hij kon zich moeilijk schikken in de militaire discipline.
    Om die reden werd hij in 1915 ongeschikt verklaard voor de
    dienst.&lt;/p&gt;
&lt;p&gt;Dieben ging serieus werk maken van een carri&amp;egrave;re als
    zanger en conferencier. In 1915 vormde hij met zijn vier jaar
    oudere broer Wil het duo 'The Bandy Brothers', een omkering van
    de twee lettergrepen van hun achternaam Dieben ('Die-ben').
    Door veelvuldige ruzies was hun gezamenlijke optreden echter
    geen lang leven beschoren. Toen zij na korte tijd uit elkaar
    gingen behield Lou de naam Bandy, terwijl Wil zich Willy Derby
    ging noemen.&lt;/p&gt;
&lt;p&gt;Moeizaam baande Bandy zich een weg in artiestenland. Hij
    trad met gelegenheidsgezelschapjes onder meer op voor de
    gemobiliseerde militairen. Hij kreeg steun van de pianiste en
    danseres Eugenie K&amp;uuml;ch, met wie hij na enkele jaren
    samenwonen in 1921 trouwde. Zij was een Duitse
    officiersdochter, die Bandy nettere omgangsvormen bijbracht en
    hem stimuleerde om beschaafd Nederlands te spreken. Ook
    zakelijk nam zij in de beginjaren het voortouw. Bandy kreeg
    engagementen in betere theaters als 'Flora' in Amsterdam en het
    Gebouw voor Kunsten en Wetenschappen in Rotterdam.&lt;/p&gt;
&lt;p&gt;In 1919 ging Bandy platen opnemen, en dat zou hij zijn hele
    verdere carri&amp;egrave;re blijven doen. De teksten van zijn liedjes
    waren gedurende de eerste drie jaren vrijwel allemaal van de
    hand van 'Ferry', waarachter tekstschrijver Ferry van Delden
    schuilging. De samenwerking met Eugenie K&amp;uuml;ch bleek
    vruchtbaar. In 1923/1924 schreef het echtpaar ruim vijftien
    succesnummers. Het waren gevoelige en sentimentele liedjes,
    zoals 'Het graf van den onbekenden soldaat', 'Zwervers
    Kerstnacht' en 'Overschotje'. De doorbraak waarvoor Bandy zo
    hard gewerkt had, was gekomen. Hij werd veel gevraagd, zijn
    platen werden goed verkocht en zijn gage steeg.&lt;/p&gt;
&lt;p&gt;In 1927 kwam het tot een nieuwe samenwerking met zijn broer
    Willy Derby. Met een eigen gezelschap voerden zij in het Haagse
    'Trianon-Theater' de groots opgezette revue 
    &lt;em&gt;Vergeet je me niet?&lt;/em&gt;

    op. De teksten waren van Ferry van Delden. Bandy en Derby
    traden afzonderlijk op, niet als duo. Afgezien van wat
    plagerijen over en weer verliep de samenwerking redelijk. De
    revue was in Den Haag een groot succes, maar een aansluitende
    tournee was geen lang leven beschoren.&lt;/p&gt;
&lt;p&gt;In 1931 werd Bandy door manager Bob Peters ge&amp;euml;ngageerd
    om de rol van zanger en humorist te spelen in diens pas
    opgerichte Nationale Revue. In het programmaboekje van de
    eerste revue 
    &lt;em&gt;Hallo hierheen&lt;/em&gt;

    - geschreven door Philip Pinkhof onder de naam 'Rido' - stonden
    naam en foto van Bandy nog niet op de omslag. Dat werd in de
    volgende jaren anders. Bandy werd de grote publiekstrekker van
    de Nationale Revue. Hij vergrootte zijn populariteit door een
    scherp ontwikkeld gevoel voor publiciteit. Zo wandelde hij in
    1936, omstuwd door fotografen, bij wijze van stunt met een geit
    door de binnenstad van Den Haag om reclame te maken voor de
    revue 
    &lt;em&gt;Vooruit met de geit&lt;/em&gt;

    . Van een groot aantal liedjes - in het bijzonder de
    titelnummers van de revues, zoals 'Zoek de zon op' (1936) en
    'Schep vreugde in 't leven' (1937) - stonden de tekst en de
    muziek op naam van Bandy zelf. In hoeverre hier spookschrijvers
    aan het werk zijn geweest is niet na te gaan.&lt;/p&gt;
&lt;p&gt;De revues brachten Bandy grote populariteit en rijkdom. Hij
    brak met de traditie om als verklede komiek op te treden. Zijn
    strohoed - met handig erin geplakte spiekbriefjes - was zijn
    handelsmerk. In smetteloos kostuum zong hij met nasale stem
    zijn liedjes. De inhoud had meestal niet veel om het lijf, maar
    de opgewekte toon deed het publiek blijkbaar de zorgen van de
    economische crisis vergeten. Bandy's grootste kracht school in
    zijn gesproken voordracht. Zijn verbindende teksten tussen de
    opeenvolgende nummers groeiden uit tot half
    ge&amp;iuml;mproviseerde conferences, gelardeerd met moppen. Hij
    schoof daarin dicht tegen het cabaret aan met zijn commentaar
    op de wereld: 'Agent, hoe kom ik hier zo snel mogelijk naar het
    ziekenhuis?' 'Steekt u hier maar over'. Met zijn directe - soms
    beledigende - reacties op het publiek kan Bandy een stand-up
    comedian avant la lettre genoemd worden. Tegen een te laat
    binnenkomende dame: 'H&amp;eacute; Marie, leuk dat je ook komt. Ik
    had je met kleren aan niet zo gauw herkend.'&lt;/p&gt;
&lt;p&gt;Lou Bandy was als gevierd artiest al vroeg betrokken bij de
    Nederlandse geluidsfilm. In 1929 was hij te zien - en via een
    synchroon meelopende grammofoonplaat te horen - in een van de
    filmpjes die Hofstad Film liet maken van bekende Nederlandse
    artiesten. Twee jaar later trad hij op in 
    &lt;em&gt;Zijn belooning&lt;/em&gt;

    , de eerste korte Nederlandse speelfilm met geluid. In 1934 had
    Bandy een belangrijk aandeel in de speelfilms 
    &lt;em&gt;Het meisje met den blauwen hoed&lt;/em&gt;

    , waarin hij de liedjes 'Al in de petoet' en 'Vaste verkeering
    is niets voor een soldaat' vertolkte. Zijn laatste rol speelde
    hij in 1935 naast Fien de la Mar in de geflopte film 
    &lt;em&gt;Het leven is niet zoo kwaad&lt;/em&gt;

    .&lt;/p&gt;
&lt;p&gt;Al die tijd was Bandy verbonden aan de Nationale Revue van
    Peters, met wie hij in de opeenvolgende jaren acht
    revueprogramma's bracht. In 1939 stapte hij over naar het
    revuegezelschap 'Jong Nederland' van mevrouw L.
    Bouwmeester-Sandbergen. Ook hier droeg het publiek hem op
    handen. Voor zijn directe omgeving, in het bijzonder voor
    collega's, gold dat minder. Bandy was ijdel en grillig. Hij kon
    het slecht verdragen als een collega hem naar de kroon stak. Al
    improviserend bleef hij dan soms zo lang aan het woord dat er
    voor de collega nauwelijks tijd en ruimte overbleef. Hij kon
    collegiaal en charmant zijn zolang de ander in zijn schaduw
    bleef. Hij leefde op bewondering en aandacht. In ruzies legde
    hij snel het laagje beschaving af dat hij met hulp van zijn
    vrouw had aangeleerd. Hij bediende zich dan dikwijls van grove
    taal met zijn oude Haagse accent.&lt;/p&gt;
&lt;p&gt;In 1941, tijdens de Duitse bezetting, nam Bandy zitting in
    een adviesraad voor de vakgroep Kleinkunst, die het departement
    voor Volksvoorlichting en Kunsten moest adviseren bij de
    oprichting van de Kultuurkamer. Zijn medewerking aan deze door
    de bezetter ingestelde organisatie kan eerder toegeschreven
    worden aan na&amp;iuml;viteit dan aan enige politieke stellingname.
    Bandy liet zich gemeenlijk leiden door de algemene stemming
    onder zijn publiek. Dat leidde tot een op het nippertje
    afgeblazen arrestatie wegens een te nationalistisch liedje in
    1942.&lt;/p&gt;
&lt;p&gt;In 1943 werd Bandy als bekende Nederlander opgesloten in het
    gijzelaarskamp in het Brabantse Haaren. Hij stortte geestelijk
    in, deed een al of niet gespeelde su&amp;iuml;cidepoging en werd
    tijdelijk in een zenuwinrichting opgenomen. Eind 1943 werd
    Bandy vrijgelaten. Zijn vrouw Eugenie was toen al geruime tijd
    ziek. Begin februari 1944 overleed zij. Bandy had het niet zo
    nauw met de huwelijkstrouw genomen, maar Eugenie zag de
    escapades door de vingers, op een moederlijke manier bleef zij
    haar man steunen. Bandy bleef achter met zijn zestienjarige
    dochter Lous in de villa in Doorn waar hij sinds 1942
    woonde.&lt;/p&gt;
&lt;p&gt;Na een onderdanige brief aan de bezetter mocht Bandy na zijn
    vrijlating weer optreden. Maar dat duurde niet lang. Hij liet
    zich weer te veel meeslepen door het publiek en maakte
    anti-Duitse toespelingen op het toneel. Uiteindelijk werd op
    Duits bevel zijn inschrijving bij de Kultuurkamer geannuleerd,
    dat maakte verder optreden onmogelijk. Hij moest zich beperken
    tot incidentele besloten voorstellingen aan huis.&lt;/p&gt;
&lt;p&gt;Het eerste optreden na de oorlog in juni 1945 in het
    Amsterdamse Concertgebouw liep uit op een rel. Het gerucht deed
    de ronde dat Bandy met de vijand gecollaboreerd had. De brief
    die hij in 1943 aan de bezetter had geschreven met het verzoek
    om weer te mogen optreden was boven tafel gekomen. Toen leden
    van de Binnenlandsche Strijdkrachten Bandy probeerden te
    arresteren, bewees Bandy opnieuw zijn meesterschap in het
    bespelen van het publiek. Hij had daar geen toneel voor nodig.
    'Als ik iets misdaan heb, stenig mij dan!', riep de in zijn
    hart blode Bandy. Het publiek applaudiseerde en de
    Strijdkrachten vertrokken. Zijn optreden kon doorgaan en de
    arrestatieofficier verontschuldigde zich later schriftelijk.
    Hij liet weten dat hij de gewraakte brief uit het dossier had
    gelicht.&lt;/p&gt;
&lt;p&gt;De erotische avonturen gingen na de dood van Eugenie door.
    Bandy, die de naam had vaak overdreven zuinig te zijn,
    spendeerde soms grote bedragen aan zijn vriendinnen. De
    bewondering die hij daarbij afdwong, was voor hem zeker zo
    belangrijk als de veroveringen zelf. In 1948 leidde zo'n
    liaison tot een huwelijk van slechts enkele maanden met de 35
    jaar jongere Sinia Franke.&lt;/p&gt;
&lt;p&gt;Bandy was v&amp;oacute;&amp;oacute;r alles revueartiest. Hij behoorde
    tot degenen die deze vorm van amusement v&amp;oacute;&amp;oacute;r de
    oorlog grote populariteit hadden bezorgd, terwijl anderzijds de
    revue hem groot had gemaakt. Maar de gloriedagen hiervan waren
    na de oorlog grotendeels voorbij. Nog &amp;eacute;&amp;eacute;n keer, in
    1947, stond hij in een revue, 
    &lt;em&gt;Den Haag op stelten&lt;/em&gt;

    , samen met Heintje Davids. Allengs zag Bandy zich gedwongen
    nieuwe werkterreinen te zoeken. Hij werkte in
    vari&amp;eacute;t&amp;eacute;, in voorprogramma's van bioscopen en in
    allerlei gelegenheidsensembles. In de jaren vijftig was hij
    geregeld te beluisteren in het AVRO-radioprogramma 
    &lt;em&gt;De Bonte Dinsdagavondtrein&lt;/em&gt;

    .&lt;/p&gt;
&lt;p&gt;Bandy was getraumatiseerd uit de oorlog gekomen. Hij werd
    onzeker op het toneel en was bang zijn tekst kwijt te raken.
    Zijn leeftijd speelde hem ook parten, zijn stem was
    achteruitgegaan. De platenproductie kwam vrijwel tot stilstand.
    Nu Bandy zijn narcistische behoefte aan applaus steeds minder
    bevredigd zag, nam zijn pathologische vrees voor ziekte en dood
    toe.&lt;/p&gt;
&lt;p&gt;In 1950 kwam Bandy in contact met Carla van den Hurk, een
    meisje van vijftien jaar dat aan het toneel wilde. Zij was van
    zeer eenvoudige komaf. Bandy haalde haar in huis en leidde haar
    op. Aanvankelijk was het een leerling-leermeesterverhouding,
    maar op den duur ging de erotiek meespelen. In 1952 trouwde
    Bandy met de 43 jaar jongere Carla. Zij kochten hotel 'Lion
    d'Or' in Haarlem, waar Bandy artiesten, onder wie zichzelf,
    wilde laten optreden. Het werd geen succes. In 1958 werd het
    hotel weer van de hand gedaan en kocht het paar een flat in
    Zandvoort.&lt;/p&gt;
&lt;p&gt;Bandy heeft nooit een volwassen relatie met een vrouw kunnen
    onderhouden. Zijn eerste echtgenote, Eugenie, vervulde een
    moederlijke rol; zijn vele vriendinnen waren gekochte objecten.
    Carla was de 'Eliza Doolittle' die door Bandy als een
    'Professor Higgins' werd gemodelleerd. Maar toen zij uitgroeide
    tot een volwassen, onafhankelijke vrouw kon Bandy haar niet
    meer aan. Hij werd enige tijd opgenomen in de Valeriuskliniek
    te Amsterdam. Na vele ruzies scheidden zij in 1958.&lt;/p&gt;
&lt;p&gt;De tegenslagen die hij ervoer als hem persoonlijk aangedane
    krenkingen kwamen hard aan. In 1959 maakte Lou Bandy een einde
    aan zijn leven. Een groot artiest, die mede bepalend is geweest
    voor het gezicht van de revue in Nederland, een moeilijk mens
    voor anderen, maar vooral voor zichzelf, was ten onder gegaan.
    Hij had zijn roem overleefd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Lou Bandy en persdocumentatie in het Theater
  Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  'Voorlopige discografie van Lou Bandy' in de onder L
    genoemde publicatie van Blijleven, 'Lou Bandy', 170-179.
    Aanvullingen en correcties op de discografie van Lou Bandy in
    de onder L genoemde publicatie van Blijleven, 'Vervolg',
    269-270. Van de 321 liedjes die van Lou Bandy bewaard zijn
    gebleven, staan er 24 op de CD 
    &lt;em&gt;Lou Bandy&lt;/em&gt;

    (Serie Amusement Klassieken van het Theater Instituut Nederland
    1996; Favorite Fav 1-95195).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 25-6-1959 in o.a. 
  &lt;em&gt;Algemeen Dagblad&lt;/em&gt;

  , 
  &lt;em&gt;Algemeen Handelsblad&lt;/em&gt;

  , 
  &lt;em&gt;Het Parool&lt;/em&gt;

  en 
  &lt;em&gt;De Telegraaf&lt;/em&gt;

  : H.P. van den Aardweg, 
  &lt;em&gt;Schenk mij uw glimlach! Het leven van Lou Bandy&lt;/em&gt;

  (Amsterdam 1950); Han Peekel, 
  &lt;em&gt;Lou Bandy, van wandluis tot landhuis&lt;/em&gt;

  (Bussum 1977); Dries Krijn, 'Het lied wordt schlager: Bandy', in
  idem, 
  &lt;em&gt;Bonte pracht, vederdracht. Geschiedenis van de revue in
  Nederland&lt;/em&gt;

  (Zutphen 1980) 117-130; Piet Hein Honig, 
  &lt;em&gt;Acteurs- en kleinkunstenaarslexicon&lt;/em&gt;

  (Diepenveen 1984) 29; Henk van Gelder en Jacques Kl&amp;ouml;ters, 
  &lt;em&gt;Door de nacht klinkt een lied. Amusement in Nederland,
  1940-1945&lt;/em&gt;

  (Amsterdam [etc.] 1985); Jacques Kl&amp;ouml;ters, 
  &lt;em&gt;100 jaar amusement in Nederland&lt;/em&gt;

  ('s-Gravenhage 1987); Rinus Blijleven, 'Lou Bandy', in 
  &lt;em&gt;De Weergever&lt;/em&gt;

  11 (1989) 159-179; idem, 'Vervolg op het verhaal van Lou Bandy', 
  &lt;em&gt;ibidem&lt;/em&gt;

  11 (1989) 265-270; Nelly Jacobs, 'Het zonnetje in huis', in 
  &lt;em&gt;Haarlems Dagblad&lt;/em&gt;

  , 21-4-1990.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Han Peekel, 
  &lt;em&gt;Lou Bandy, van wandluis tot landhuis&lt;/em&gt;

  (Bussum 1977) omslag.&lt;/p&gt;
&lt;p&gt;Ben Leenders&lt;/p&gt; 
&lt;dtml-var bwn_footer&gt;</text>
  </biography>
</biodes>
