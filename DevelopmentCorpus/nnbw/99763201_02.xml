<biodes version="1.0.1">
  <fileDesc>
    <title/>
    <author>Wiersum</author>
    <ref target="http://www.inghist.nl/retroboeken/nnbw?source=2&amp;page_number=1125"/>
    <publisher>
      <name>Nieuw Nederlandsch Biografisch Woordenboek (Instituut voor Nederlandse Geschiedenis)</name>
      <ref target="http://www.inghist.nl/retroboeken/nnbw"/>
    </publisher>
  <idno type="source">nnbw</idno></fileDesc>
  <person>
    <idno type="id">nnbw/4245</idno>
    <persName><name type="geslachtsnaam">Potter</name>, Jan</persName>
    <idno type="dbnl_id">pott017</idno>
  <idno type="bioport">99763201</idno></person>
  <biography>
    <text>POTTER (Jan), komt in 1560 reeds voor als landmeter te Delft, wordt weldra gezworen landmeter van het hoogheemraadschap van Schieland, krijgt 17 Dec. 1562 als zoodanig ook commissie van het hoogheemraadschap van Delfland en komt in 1564 bovendien als gezworen landmeter van Rijnland voor. Later noemt hij zich ook nog gezworen landmeter van het land van Putten en een enkele maal van de heerlijkheid van Beierland. Hij heeft vele prachtige landkaarten gemaakt, waarvan thans nog verscheidene bewaard zijn: o.a. berusten erin het Algemeen rijksarchief te's Gravenhage, in het Rotterdamsch gemeentearchief en in de weeshuizen der hervormden te Schiedam en Delft. Een zijner kaarten, die van de rivier de Rotte met een plattegrond van Rotterdam in 1567, is op ware grootte gereproduceerd in de Bronnen voor de Geschiedenis van Rotterdam. De laatste van hem bekende kaart dateert van Sept. 1586. Ook bekleedde hij het ambt van notaris te Delft, als hoedanig hij 29 Dec. 1567 den eed aflegde in handen van den president van het Hof van Holland. Zijne minuutakten zijn niet bewaard gebleven. Hij stierf waarschijnlijk &#177; 1590 en ligt begraven in de Oude of in de Nieuwe kerk te Delft. Zie: Tijdschrift Kon. Ned. Aardr. Genootsch. 1911, 602. Wiersum</text>
  </biography>
</biodes>
