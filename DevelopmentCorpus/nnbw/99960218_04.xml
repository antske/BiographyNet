<biodes version="1.0.1">
  <fileDesc>
    <title/>
    <author>Ramaer</author>
    <ref target="http://www.inghist.nl/retroboeken/nnbw?source=9&amp;page_number=198"/>
    <publisher>
      <name>Nieuw Nederlandsch Biografisch Woordenboek (Instituut voor Nederlandse Geschiedenis)</name>
      <ref target="http://www.inghist.nl/retroboeken/nnbw"/>
    </publisher>
  <idno type="source">nnbw</idno></fileDesc>
  <person>
    <idno type="id">nnbw/17638</idno>
    <persName><name type="geslachtsnaam">Deprez d'Aye</name>, jhr. Antoine Florent Albert</persName>
    <idno type="dbnl_id">depr008</idno>
  <idno type="bioport">27326533</idno><idno type="bioport">99960218</idno></person>
  <biography>
    <text>DEPREZ D'AYE (jhr. Antoine Florent Albert), geb. te Namen 20 Apr. 1759, overl. te Aye, provincie Luxemburg, 23 Aug. 1841, werd reeds in 1769 kadet in het waalsche regiment infanterie in dienst van de republiek der Vereenigde Nederlanden. In 1775 werd hij vaandrig in het regiment mariniers van Douglas. Hij werd daarbij in 1781 luitenant en in 1790 kapitein. In 1793 ging hij over naar de grenadiers. In 1795, na den inval van het fransche leger onder Pichegru, nam hij ontslag uit den nederlandschen militairen dienst en vestigde hij zich op zijn bezittingen te Aye. Op 27 Oct. 1808 werd hij benoemd tot vrederechter te Marche en op 28 Jan. 1812 tot rechter-plaatsvervanger aldaar. Toen de troepen der tegen Napoleon verbonden mogendheden in het laatst van 1813 Belgi&#235; binnentrokken, werd hij benoemd tot voorloopig administrateur van het arrondissement Marche. Deze betrekking werd opgeheven toen in 1815 districtscommissarissen benoemd werden. Hij werd Juli 1820 door de Staten van het groothertogdom Luxemburg tot lid der Tweede Kamer gekozen. Hij heeft hier weinig invloed gehad vooral daar hij voorstander van het nederlandsche gouvernement en van liberale gezindheid was. Hij verkreeg op zijn verzoek in Juni 1829 ontslag als Kamerlid. Hij werd in 1816 in den adelstand verheven. Na 1830 heeft hij zich niet met de openbare zaak ingelaten. Hij huwde Justine El&#233;onore de Belhostade Hassonville. Ramaer </text>
  </biography>
</biodes>
