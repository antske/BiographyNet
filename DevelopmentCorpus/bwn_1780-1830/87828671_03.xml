<biodes version="1.0">
  <fileDesc>
    <title>Bingley,  Ward (1757-1818)</title>
    <author>Liesbeth Sparks</author>
    <ref target="http://www.historici.nl/Onderzoek/Projecten/BWN_1780tot1830/lemmata/data/Bingley%2C%20Ward"/>
    <date when="2011-03-15"/>
    <revisionDesc>
      <changed when="2012-04-15"/>
    </revisionDesc>
    <publisher>
      <name>Biografisch Woordenboek van Nederland: 1780-1830</name>
      <ref target="http://www.historici.nl/Onderzoek/Projecten/BWN_1780tot1830"/>
    </publisher>
  <idno type="source">bwn_1780tot1830</idno></fileDesc>
  <person>
    <idno type="id">Bingley,%20Ward</idno>
    <persName><name type="voornaam">Ward</name> <name type="geslachtsnaam">Bingley</name></persName>
    <sex value="1"/>
    <event type="birth" when="1757"/>
    <event type="death" when="1818"/>
  </person>
  <biography>
    <graphic url="http://www.historici.nl/Onderzoek/Projecten/BWN_1780tot1830/plaatjes/BINGLEY.jpg"/>
    <text>&lt;html&gt;&lt;head&gt;&lt;meta http-equiv="Content-Type" content="text/html; charset=UTF-8"&gt;&lt;link rel="stylesheet" type="text/css" href="stylesheet"&gt;&lt;/head&gt;&lt;body&gt;&lt;p&gt;&lt;b&gt;&lt;img src="plaatjes/BINGLEY.jpg" class="dvn"/&gt;BINGLEY, Ward&lt;/b&gt;, acteur en theaterdirecteur (Rotterdam 27-1-1757 (doop)
&#8211; &#8217;s-Gravenhage 26-6-1818). Zoon van William
Bingley, wijnhandelaar, en Anna Stanton. Gehuwd op 8-8-1782 met Anna
Maria Wattier (1760-1814), actrice. Uit dit huwelijk werden 4 zoons en
1 dochter geboren.&lt;/p&gt;
&lt;p&gt;
Ward Bingley stamde via beide ouders af van Londense wijnhandelaren:
zijn grootouders van vaderszijde hadden zich in 1722 in Rotterdam
gevestigd. In deze stad dreef vader William samen met zijn broer
Richard een wijnhandel, die na een wisselvallige start floreerde.
Hoewel Wards moeder rooms-katholiek was, werden de twaalf kinderen die het gezin telde op aandringen van Wards vader Engels-Presbyteriaans
gedoopt. Ward, het zevende kind, kreeg een gedegen opleiding om hem
voor te bereiden op zijn toekomst als wijnhandelaar. De jongen sprak
vanzelfsprekend Engels en leerde ook Frans.&lt;/p&gt;
&lt;p&gt;
Omstreeks 1770 ging de jonge Bingley eerst bij zijn vader in de leer en
vervolgens bij Frederik Stanton, een broer van zijn moeder, die
eveneens in Rotterdam wijnhandelaar was. Lang duurde de leertijd echter
niet, want al snel besloot hij liever acteur te willen worden. Over
deze keuze voor het toneel zou zijn familie, naar verluidt, zeer
verbolgen zijn geweest, maar hiervoor zijn geen bewijzen. In 1771
verkocht Bingley senior zijn onderneming en verliet hij met zijn gezin
de Republiek der Verenigde Nederlanden. Zijn zoon bleef achter in
Rotterdam.&lt;/p&gt;
&lt;p&gt;
Hoe Bingley zich tussen zijn veertiende en achttiende jaar in het
toneelspel bekwaamde, is niet bekend. Wellicht raakte hij onder de
indruk van de voorstellingen die de bekende toneelspeler Jan Punt vanaf
mei 1772 in Rotterdam gaf en sloot hij zich vervolgens aan bij een
toentertijd nieuw opgericht amateurgezelschap in de Doelen aan het
Haagscheveer. Op 18 september 1775, meldde Bingley zich &#8211;
achttien jaar oud &#8211; als acteur bij de Rotterdamsche
Schouwburg, die bespeeld werd door het gezelschap van de beroemde
toneelleider Marten Corver. De commissarissen van de schouwburg waren
juist op zoek naar nieuwe krachten en gaven de jonge acteur een kans.
Als hij naar tevredenheid speelde, zou hij een engagement voor
&#233;&#233;n jaar krijgen, tegen een salaris van
driehonderd gulden. Dat was overigens niet veel: de twee vaste
figuranten van Corvers gezelschap ontvingen ieder eenzelfde bedrag per
jaar. Bingley&#8217;s debuut gaf &#8216;vrij goede
voldoening&#8217; (Haverkorn van Rijsewijk, 144), en hij mocht
blijven. In zijn eerste seizoen gaf hij echter geen blijk van
uitzonderlijk talent, want de commissarissen besloten aanvankelijk zijn
jaarcontract niet te verlengen. Alleen omdat in maart 1776 een aantal
spelers ontslag nam, kwamen zij op hun besluit terug.&lt;/p&gt;
&lt;p&gt;
Bingley&#8217;s kans om zich als acteur te bewijzen kwam in april
1776, toen hij onverwacht mocht invallen als
&#8216;Theodoor&#8217; in het blijspel &lt;i&gt;Lucas en Clarisse&lt;/i&gt; (1769)
van Izaak Schmidt. Zijn optreden was een succes, en vanaf dat moment
dacht de leiding van de Rotterdamsche Schouwburg er niet meer over hem
te ontslaan. Voor het volgende seizoen kreeg hij zelfs een
loonsverhoging van dertig procent. Hij maakte snel carri&#232;re
en zou tot 1784 in Rotterdam blijven spelen. &lt;/p&gt;
&lt;p&gt;
Bingley was rijzig van gestalte, had klassieke gelaatstrekken, een
doordringende blik en een levendige, expressieve mimiek. Vooral zijn
stem was karakteristiek: &#8216;rauw en zwaar&#8217; (Albach,
84), maar beperkte hem ook in zijn rollen. &#8216;Als Turksche
dwingeland, als trotsche vader, en als held zal men hem altijd
bewonderen&#8217;, schreef de Duitse toneelcriticus Christiaan
Frederich Haug. &#8216;Maar alle overige rollen, alles wat
aandoening en gevoel, wat zagtmoedigheid, vrindschap en vaderliefde
betreft, is niet voor Bingley geschapen&#8217; (Haug, 78-79).
Volgens contemporaine recensenten was hij op zijn best als schurk of
als tragische held. E&#233;n van zijn voornaamste rollen was
bijvoorbeeld de wrede slechterik &#8216;Avogaro&#8217; uit het
treurspel &lt;i&gt;Gaston en Bayard&lt;/i&gt; (1771) van Pierre-Laurent Buyrette de
Belloy. Andere schurkenrollen waarin hij uitblonk waren
&#8216;Nero&#8217;, &#8216;Alva&#8217; en
&#8216;Parma&#8217;. Heldenrollen die hij met succes vertolkte,
waren bijvoorbeeld &#8216;Hamlet&#8217;,
&#8216;Achilles&#8217; en &#8216;Filoktetes&#8217;.
Maar voor Haug bleef de ruwheid van Bingley&#8217;s stem een
onoverkomelijke ergernis: &#8216;Hij speelt deze charakters goed,
voortreffelijk, zelfs uitmuntend...; maar toch komt altijd de
onaangenaame aanmerking boven: &#8220;Als hij maar eene andere stem
had!&#8221;&#8217; (Ibidem).&lt;/p&gt;
&lt;p&gt;
Intussen brachten de voorstellingen in de Rotterdamsche Schouwburg
steeds minder geld op. Toneeldirecteur Corver keerde daarom in 1779
terug naar Den Haag. De leiding van zijn Rotterdamse gezelschap werd
overgenomen door de actrice &lt;a href="http://www.inghist.nl/Onderzoek/Projecten/DVN/lemmata/data/BruynMaria"&gt;Maria Elisabeth de Bruyn&lt;/a&gt;. Toen zij na een
paar maanden de huur van het theater niet meer kon voldoen, besloten
Bingley, de acteur-toneelschrijver Simon Rivier, en de acteurs Pieter
Mallet en Rijpland in april 1780 als viermanschap de Rotterdamsche
schouwburg te huren voor het gezelschap dat de naam Nederduitsche
Acteurs kreeg. Overigens was de relatie tussen de overtuigde Orangist
Bingley en de Patriotsgezinde Rivier tamelijk gespannen.&lt;/p&gt;
&lt;p&gt;
Op 12 oktober 1780 hielden de Nederduitsche Acteurs onder de nieuwe
vierkoppige leiding hun eerste voorstelling. Maar al in januari 1781
sloot de Rotterdamsche Schouwburg op last van de burgemeesters de deuren,
vanwege het uitbreken van de Vierde Engelse Oorlog (1780-1784) en de
daaraan verbonden maatregelen. Het gezelschap ging noodgedwongen
tijdelijk uiteen. Vanaf begin 1782 gaven de acteurs echter weer
gezamenlijk voorstellingen in plaatsen waar geen toneelverbod was
afgekondigd, zoals Leiden, Den Haag, Vlissingen en Middelburg.&lt;/p&gt;
&lt;p&gt;
In de zomer van 1782 trad Bingley in het huwelijk met Anna Wattier, de
oudere zuster van &lt;a href="http://www.inghist.nl/Onderzoek/Projecten/DVN/lemmata/data/Wattier,%20Johanna "&gt;Johanna Cornelia Wattier&lt;/a&gt;, indertijd de bekendste
actrice van het land. Anna speelde eveneens toneel, hoewel zij het
grote talent van haar jongere zuster ontbeerde. Al het jaar daarop
kreeg het echtpaar een zoon, en uiteindelijk zouden uit het huwelijk
vijf kinderen worden geboren.&lt;/p&gt;
&lt;p&gt;
Nadat de handel met Groot-Brittanni&#235;, na het sluiten van een
wapenstilstand, was hervat, opende de Rotterdamsche Schouwburg op 1
september 1783 opnieuw zijn deuren. Bingley was inmiddels als enige
directeur van het viermanschap overgebleven, nadat Mallet en Rijpland
omstreeks 1781 waren vertrokken en het tussen hem en Rivier
uiteindelijk tot een breuk was gekomen. Bingley hoopte de schouwburg
nieuw leven te kunnen inblazen en stak veel geld in zijn
theatergezelschap. Maar dalende bezoekersaantallen brachten het
ensemble in financi&#235;le problemen, waardoor het in augustus
1784 moest worden opgeheven. Bingley werd toen failliet verklaard.&lt;/p&gt;
&lt;p&gt;
Na zijn faillissement keerde Bingley Rotterdam de rug toe. Hij verbond
zich aan de schouwburg van Amsterdam, waar hij al eerder gastoptredens
had gegeven. Op 2 oktober 1784 debuteerde hij hier in de rol van
&#8216;Achilles&#8217; in het gelijknamige drama van Balthazar
Huydecoper (1719). Hij kreeg een jaarsalaris van 900 gulden, dat met
ingang van het daaropvolgende jaar tot 1.100 gulden werd verhoogd, op
voorwaarde dat hij meer zou zingen. In 1786 werd op aandringen van
Bingley ook zijn vrouw Anna bij de Amsterdamsche Schouwburg aangenomen.&lt;/p&gt;
&lt;p&gt;
In Amsterdam speelde Bingley uiteenlopende rollen. Aanvankelijk was hij
vooral te bewonderen als tragische held, maar na verloop van tijd legde
hij zich steeds meer toe op de &#8216;Tirannen en
Verraders&#8217; (Van Halmael, 49). Daarnaast vertaalde Bingley
theaterstukken uit het Engels en Frans. Zo zorgde hij in 1791 voor de
vertaling van de komedie &lt;i&gt;Miss in her teens&lt;/i&gt; (1747) van de Britse acteur
David Garrick met als titel &lt;i&gt;Het zestienjarig meisje&lt;/i&gt;. Ook schreef hij
naar het Frans het kluchtige blijspel &lt;i&gt;De loterijbriefjes of De bedrogen
schoenlapper&lt;/i&gt;, dat vrij lovende recensies ontving.&lt;/p&gt;
&lt;p&gt;
Toen de Franse revolutionaire troepen eind 1794, begin 1795 de
Republiek binnenvielen, kwam het toneelleven overal in het land stil te
liggen. Maar op 21 januari 1795, twee dagen nadat de Fransen Amsterdam
waren binnengetrokken, ging de Amsterdamsche Schouwburg, weer open. In
het voorjaar van 1795 kwam Bingley echter zo ernstig in conflict met de
nieuw aangetreden commissarissen van dit theater, dat hij ontslag nam.
Zijn echtgenote en ook een aantal collega&#8217;s &#8211; onder
wie zijn schoonzuster &lt;a href="http://www.inghist.nl/Onderzoek/Projecten/DVN/lemmata/data/Wattier,%20Johanna"&gt;Johanna Wattier&lt;/a&gt; &#8211; volgden zijn
voorbeeld. Met deze acteurs vormde Bingley een klein reizend gezelschap
&#8211; door hem de Nationale Nederduitsche Tooneellisten genoemd
&#8211; waarmee hij vanaf april 1795 onder meer voorstellingen gaf
op de kermissen van Den Haag en Rotterdam. Aanvankelijk had hij moeite
talentvolle acteurs te werven voor zijn nieuwe ensemble, maar toen
ongeveer terzelfder tijd een ander, betrekkelijk nieuw Rotterdams
theatergezelschap uiteenviel, bood hij een aantal veelbelovende leden
&#8211; onder wie de bekende komiek &lt;a href="http://www.inghist.nl/Onderzoek/Projecten/BWN_1780tot1830/lemmata/data/Rosenveldt,%20Frederikus%20Adrianus"&gt;Frits Rosenveldt&lt;/a&gt; &#8211;
een contract aan.&lt;/p&gt;
&lt;p&gt;
Het speeltempo van de Nederduitsche Tooneellisten was vlot en modern,
hoewel de acteerstijl als overdreven en vrij houterig bekend stond. Als
leider van dit ongeveer twintig leden tellende ensemble gaf Bingley
blijk van grote gedrevenheid. Hij bracht toneelstuk na toneelstuk op de
planken, en het verhaal ging dat hij zijn acteurs in
&#233;&#233;n seizoen zelfs 28 nieuwe drama's zou hebben
laten instuderen. De Nederduitsche Tooneellisten speelden alleen op
woensdag en zaterdag in de Rotterdamsche Schouwburg. Aangezien dit te
weinig was om van te bestaan, trad men daarnaast ook in andere steden
op, onder meer in Den Haag en Leiden. In de zomermaanden trok het
gezelschap verder het land in en speelde het tevens in steden als
Nijmegen, Groningen en Leeuwarden. Vanaf 1805 trad Bingley&#8217;s
Rotterdamse gezelschap steeds vaker op in Den Haag, niet alleen in de
Hollandsche Schouwburg aan de Assendelftstraat, maar ook iedere dinsdag
in de Nieuwe Haagsche Schouwburg aan het Korte Voorhout.&lt;/p&gt;
&lt;p&gt;
Nadat de Nederduitsche Tooneellisten in 1813 de vaste bespelers van de
Nieuwe Haagsche Schouwburg waren geworden, werd Bingley in hetzelfde
jaar directeur van dit theater. Maar hij was amper benoemd toen hij in
conflict kwam met de autoriteiten die hem vanwege zijn anti-Franse
houding tijdelijk schorsten. Nadat de Prins van Oranje in november 1813
uit ballingschap was teruggekeerd en de regering over de Noordelijke
Nederlanden had aanvaard, werd Bingley echter voor deze opstelling
beloond. De Oranjevorst kende de Nederduitsche Tooneellisten een
subsidie van tienduizend gulden per jaar toe, op voorwaarde dat het
ensemble Rotterdam definitief voor Den Haag zou verruilen. Bovendien
mocht Bingley vanaf 1815 het predikaat &#8216;Koninklijk&#8217;
aan de naam van zijn gezelschap toevoegen. Sinds dat jaar kondigden
zijn acteurs zich dan ook aan als &#8216;Koninklijke Tooneelisten
van Zuid-Holland&#8217;, of &#8216;Koninklijke Zuid-Hollandsche
Tooneelisten&#8217;.&lt;/p&gt;
&lt;p&gt;
Op 10 maart 1818 trad Bingley met zijn schoonzuster Wattier op voor
zijn mecenas koning Willem I in de tragedie &lt;i&gt;Maria van Lalain&lt;/i&gt; (1778) van
Jan Nomsz. Het zou zijn laatste voorstelling zijn. Na een lang ziekbed
overleed hij drie&#235;nhalve maand later op 63-jarige leeftijd.&lt;/p&gt;
&lt;p&gt;
Ward Bingley was niet alleen een gerenommeerd acteur, maar hij liet bij
zijn overlijden ook een alom gerespecteerd theatergezelschap na, dat
nog bijna zestig jaar zou voortbestaan. Hij wist door zijn
doorzettingsvermogen niet alleen de zieltogende Rotterdamsche
Schouwburg aan het eind van de achttiende eeuw nieuw leven in te
blazen, maar heeft ook voor het negentiende-eeuwse Nederlandstalige
theater in Den Haag veel betekend.&lt;/p&gt;
&lt;br/&gt;
&lt;b&gt;Archivalia:&lt;/b&gt;
&lt;ul&gt;

&lt;li&gt;Personaliamap Ward Bingley (beknopt) in
het Centraal Bureau voor Genealogie te &#8217;s-Gravenhage.&lt;/li&gt;
&lt;li&gt;Personaliamap Ward Bingley in het
Theater Instituut Nederland te Amsterdam.&lt;/li&gt;
&lt;ul&gt;

&lt;br/&gt;
&lt;b&gt;Werk:&lt;/b&gt;&lt;br/&gt;
Overzicht van het repertoire van de Koninklijke Nederduitsche
Schouwburg te &#8217;s-Gravenhage (1804-1814) in de onder 'Literatuur' genoemde publicatie van Boulang&#233;.&lt;br/&gt;
&lt;br/&gt;
&lt;b&gt;Literatuur:&lt;/b&gt;
&lt;ul&gt;

&lt;li&gt;C.F. Haug, &lt;i&gt;Brieven uit Amsteldam over
het nationaal tooneel en de Nederlandsche letterkunde&lt;/i&gt; (Vertaald uit het
Duits; Amsterdam 1805) 78-79, 84-85.&lt;/li&gt;
&lt;li&gt;[L.A.C. Hesse,] &lt;i&gt;Tooneelkundige brieven,
geschreven in het najaar 1808. Ten vervolge op de Brieven uit
Amsteldam, over het nationaal tooneel en de Nederlandsche letterkunde,
van C.F. Haug&lt;/i&gt; (Amsterdam 1808).&lt;/li&gt;
&lt;li&gt;&lt;a href="http://kranten.kb.nl/view/article/id/ddd%3A010246059%3Ampeg21%3Ap001%3Aa0005"&gt;Ch.G. Withuys, 'Het tooneel van
voorheen en thans', in: &lt;i&gt;De Avondbode. Algemeen Nieuwsblad voor
Staatkunde, Handel, Nijverheid, Landbouw, Kunsten, Wetenschappen, enz.,&lt;/i&gt;
26-1-1838.&lt;/a&gt;&lt;/li&gt;
&lt;li&gt;A. van Halmael, &lt;i&gt;Bijdragen tot de
geschiedenis van het tooneel, de tooneelspeelkunst, en de
tooneelspelers, in Nederland&lt;/i&gt; (Leeuwarden 1840) 49-50.&lt;/li&gt;
&lt;li&gt;P. Haverkorn van Rijsewijk, &lt;i&gt;De oude
Rotterdamsche schouwburg&lt;/i&gt; (Rotterdam 1882) 143-150.&lt;/li&gt;
&lt;li&gt;&lt;a href="http://www.dbnl.org/tekst/jonc003gesc06_01/jonc003gesc06_01_0011.php"&gt;W.J.A. Jonckbloet, &lt;i&gt;Geschiedenis der
Nederlandsche letterkunde.&lt;/i&gt; VI: &lt;i&gt;De twee laatste eeuwen&lt;/i&gt; (Groningen 1892)
249-251.&lt;/a&gt;&lt;/li&gt;
&lt;li&gt;Gerd Aage Gillhoff, &lt;i&gt;The Royal Dutch
Theatre at the Hague, 1804-1876&lt;/i&gt; (&#8217;s-Gravenhage 1938).&lt;/li&gt;
&lt;li&gt;J. van Rhijn, '26 juni &#8211; 125
jaar geleden stierf een groot Nederlandsch acteur: Ward Bingley',
&lt;i&gt;Cinema &amp;amp; Theater&lt;/i&gt; 23 (1943).&lt;/li&gt;
&lt;li&gt;Ben Albach, &lt;i&gt;Helden, draken en
comedianten. Het Nederlandse toneelleven voor, in en na de Franse Tijd&lt;/i&gt;
(Amsterdam 1956) 84-96.&lt;/li&gt;
&lt;li&gt;Ben Albach, &lt;i&gt;Het huis op het plein.
Heden en verleden van de Amsterdamse stadsschouwburg&lt;/i&gt; (Amsterdam 1957)
156-157.&lt;/li&gt;
&lt;li&gt;Joh. M. Coffeng, &lt;i&gt;Lexicon van
Nederlandse tonelisten&lt;/i&gt; (Amsterdam 1965) 20-21.&lt;/li&gt;
&lt;li&gt;Simon Koster, &lt;i&gt;De Bouwmeesters. Kroniek
van een theaterfamilie&lt;/i&gt; (Assen 1973).&lt;/li&gt;
&lt;li&gt;L. Brummel, &#8216;Het toneel onder
Lodewijk Napoleon&#8217;, &lt;i&gt;Bijdragen en Mededelingen betreffende de
Geschiedenis der Nederlanden&lt;/i&gt; 88 (1973) 52-79.&lt;/li&gt;
&lt;li&gt;F. Boulang&#233;, &lt;i&gt;Koninklijke
Nederduitsche Schouwburg. Chronologische lijst van
programma&#8217;s uitgevoerd door de &#8216;Zuid-Hollandsche
Tooneelisten&#8217; in de Koninklijke Schouwburg Den Haag,
1804-1814&lt;/i&gt; (Amstelveen 1999).&lt;/li&gt;
&lt;li&gt;Hans de Leeuwe, &lt;i&gt;De Amsterdamse
schouwburg in 1795. Het eerste jaar der Bataafse vrijheid&lt;/i&gt; (Zutphen
2003).&lt;/li&gt;
&lt;li&gt;&lt;i&gt;De Koninklijke Schouwburg (1804-2004).
Een kleine Haagse cultuurgeschiedenis.&lt;/i&gt; Onder red. van Paul Korenhof
(Zutphen 2004).&lt;/li&gt;
&lt;ul&gt;

&lt;br/&gt;
&lt;b&gt;Portret:&lt;/b&gt;&lt;br/&gt;
Ward Bingley als &#8216;Avogaro&#8217; in Gaston en Bayard van
De Belloy; gravure door Philippus Velijn naar een werk van F.J.
Pfeiffer (beschikbaar via: &lt;a href="http://www.bingley.nl/genealogy/uk/8.htm"&gt;Bingley.nl&lt;/a&gt;).&lt;br/&gt;
&lt;br/&gt;
Liesbeth Sparks&lt;br/&gt;

&lt;/ul&gt;&lt;/ul&gt;&lt;/ul&gt;&lt;/ul&gt;&lt;/body&gt;&lt;/html&gt;</text>
  </biography>
</biodes>
