<biodes version="1.0">
  <fileDesc>
    <title/>
    <author>Mieke van Leeuwen-Canneman</author>
    <ref target="http://www.historici.nl/Onderzoek/Projecten/BWN_1780tot1830/lemmata/data/roell"/>
    <date when="2011-12-14"/>
    <revisionDesc>
      <changed when="2012-04-15"/>
    </revisionDesc>
    <publisher>
      <name>Biografisch Woordenboek van Nederland: 1780-1830</name>
      <ref target="http://www.historici.nl/Onderzoek/Projecten/BWN_1780tot1830"/>
    </publisher>
  <idno type="source">bwn_1780tot1830</idno></fileDesc>
  <person>
    <idno type="id">roell</idno>
    <persName><name type="voornaam">Willem Fredrik</name> <name type="geslachtsnaam">R&#195;&#182;ell</name></persName>
    <sex value="1"/>
    <event type="birth" when="1767"/>
    <event type="death" when="1835"/>
  <idno type="bioport">86834889</idno></person>
  <biography>
    <graphic url="http://www.historici.nl/Onderzoek/Projecten/BWN_1780tot1830/plaatjes/Roell-RKD.gif"/>
    <text>&lt;html&gt;&lt;head&gt;&lt;meta http-equiv="Content-Type" content="text/html; charset=UTF-8"&gt;&lt;link rel="stylesheet" type="text/css" href="stylesheet"&gt;&lt;/head&gt;&lt;body&gt;&lt;p class="MsoNormal"&gt;&lt;img src="plaatjes/Roell-RKD.gif" class="dvn"/&gt;&lt;b&gt;&lt;span lang="NL"&gt;R&#214;ELL,
Willem Fredrik baron &lt;/span&gt;&lt;/b&gt;&lt;span lang="NL"&gt;(verheven in de Nederlandse adel
met het&lt;b&gt; &lt;/b&gt;predicaat jonkheer bij KB
d.d. 16-9-1815, nr. 69, ingelijfd bij KB d.d. 7-6-1817, nr. 2; titel baron bij
eerstgeboorte verleend bij KB d.d. 9 -7-1819, nr. 109), bestuurder en minister
(Amsterdam 25-10-1767 &#8211; Amsterdam 3-1-1835). Zoon van Nicolaas Willem R&#246;ell, heer
van Drakenburg, advocaat bij de West-Indische Compagnie, later lid van de Raad
van Koloni&#235;n in West-Indi&#235;, en Anna Sophia Frederica van Gheel. Gehuwd op 22-8-1790
met Sara Johanna Hop (1772-1818). Uit dit huwelijk werden, behalve 2 jong
overleden zoons en 1 jong overleden dochter, 4 zoons en 4 dochters geboren.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Willem Fredrik R&#246;ell werd als oudste kind in
een Amsterdamse familie geboren en groeide op met drie broers en een zuster.
Vader R&#246;ell, telg uit een adellijke familie uit het Duitse graafschap Marck die
zich aan het eind van de zeventiende eeuw in de Republiek der Verenigde
Nederlanden had gevestigd, behoorde niet tot de regentengeslachten van zijn
woonplaats. Hij bekleedde echter wel een vooraanstaande positie binnen de
organisatie van de West-Indische Compagnie en &#8211; na haar ontbinding in 1791 &#8211;
bij haar rechtsopvolger, de Raad der Koloni&#235;n in West-Indi&#235;.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Willem Fredrik kreeg zijn eerste lessen Latijn
thuis van twee gouverneurs; vervolgens ging hij naar de Latijnse school in
Gouda. Graag was hij daarna in zeedienst gegaan, maar op wens van zijn vader
ging hij studeren. Aan het atheneum van Hanau bij Frankfurt volgde hij van 1783
tot 1786 colleges in wijsbegeerte en wiskunde. Aansluitend studeerde hij vanaf 22
oktober 1786 wijsbegeerte en rechten aan de Leidse universiteit. Daar
promoveerde hij op 2 juli 1790 in de wijsbegeerte op een wijsgerig-natuurkundig
proefschrift, getiteld &lt;i&gt;De congelatione&lt;/i&gt; (: Over de bevriezing), en een
jaar later in de rechten op stellingen.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Nog tijdens zijn studie bekleedde R&#246;ell enkele
lagere ambten in zijn geboortestad die voor een toekomstig bestuurder als goede
leerschool golden, zoals het commissarisschap van de 100ste en 200ste Penning
(1788-1789), van Zeezaken (1789) van de Desolate Boedelkamer (1790-1792) en van
Kleine Zaken (1794). In deze tijd leerde hij tevens Sara Hop kennen, dochter
van de inmiddels overleden thesaurier-generaal van de Unie Johannes Hop. Het
paar trouwde in 1790, kort na R&#246;ells promotie. Uit dit huwelijk zouden tussen
1792 en 1809 elf kinderen worden geboren.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Met dit huwelijk verwierf R&#246;ell zich de
protectie van invloedrijke familieleden en relaties in Amsterdamse regentenkringen.
Vermoedelijk nog op voorspraak van de &#8211; in 1792 overleden &#8211; invloedrijke
Amsterdamse burgemeester Joachim Rendorp verkreeg hij in 1793 het ambt van
schepen. Daarna werd hij in het voorjaar van 1794 benoemd tot tweede
pensionaris van Amsterdam. Als rechtsgeleerd raadsman was het zijn taak de
belangen van de stad goed te behartigen op het niveau van gewest en
generaliteit en in relatie tot de indertijd machtige Stadhouder. In navolging
van de gematigd Prinsgezinde Rendorp nam ook R&#246;ell binnen de Oranjepartij,
waarvan hij deel was gaan uitmaken, een middenpositie in. Hij had een
pragmatische inslag en was geneigd tegenstellingen eerder te overbruggen dan ze
op de spits te drijven.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Slechts tien maanden oefende R&#246;ell het
pensionarisschap uit. Na de omwenteling van januari 1795 en de vestiging van de
Bataafse Republiek moest hij zijn functie opgeven en werd hij ambteloos. Aan de
vooravond van de Brits-Russische invasie in Noord-Holland in de late zomer van
1799 vroegen vertegenwoordigers van de Oranjepartij hem zich beschikbaar te houden,
mocht de poging om de verdreven Stadhouder in zijn oude functie te herstellen slagen.
R&#246;ell weigerde echter hieraan mee te werken. Niet alleen vond hij het een te
&#8216;gevaarvolle&#8217; onderneming, ook achtte hij zich ongeschikt om in een periode van
&#8216;aanhoudende demagogische woelingen&#8217; bestuurstaken uit te oefenen (&#8216;Korte
levensschets&#8217;, 567).&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;De rust leek te zijn weergekeerd toen in
oktober 1801 het op verzoening gerichte Staatsbewind het landsbestuur op zich
nam. Nu kwamen brede groeperingen van de bevolking, waaronder aanhangers van de
Oranjepartij en voormalige regenten, weer in aanmerking voor bestuursfuncties.
Dit maakte ook voor R&#246;ell de weg vrij nieuwe taken te aanvaarden, zeker nadat
prins Willem V op 26 december 1801 zijn aanhangers vanuit zijn ballingsoord Oranienstein van hun eed van trouw aan
hem had ontslagen. Aldus trad R&#246;ell op 4 juni 1802
toe tot het Gedeputeerd Bestuur van Holland. Achteraf verklaarde hij geen spijt
gehad te hebben van deze stap, omdat deze hem in staat had gesteld een bijdrage
te leveren aan de opbouw van zijn land en verzoening te bewerkstelligen van
elkaar voorheen rivaliserende partijen (Ibidem, 568). Het is R&#246;ell ten voeten
uit: hij was de openbare zaak toegedaan en accepteerde met zijn pragmatische en
op harmonie ingestelde karakter de in 1798 tot stand gekomen eenheidsstaat,
waarvan hij de voordelen onderkende.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;R&#246;ell werd op 3 mei 1804 secretaris van het
Departementaal Bestuur van Holland. In deze functie droeg hij bij aan de
ontwikkeling van plannen om het enorme tekort van de staatsfinanci&#235;n terug te
dringen. Ook tijdens het eenhoofdige bestuur van Raadpensionaris Rutger Jan Schimmelpenninck
(1805-1806) bleef R&#246;ell secretaris van het Departementaal Bestuur. Tevens was
hij van 1 mei 1805 tot en met 30 juni 1806 &#233;&#233;n
van de vier leden van de Commissie van Superintendentie over de Waterstaat, die
functioneerde onder de secretaris van Staat (: minister) voor de Binnenlandse
Zaken. Hoewel hij het optreden van Schimmelpenninck niet kritiekloos
aanvaardde, had hij wel waardering voor hem. Hij was dan ook geschokt toen
hij hoorde dat de Raadpensionaris zou worden vervangen door Louis Bonaparte, de
broer van de Franse keizer Napoleon.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Aanvankelijk had R&#246;ell met het koningschap,
dat in juni 1806 tot stand kwam, niet veel op. Toch liet hij zijn reserves
jegens koning Lodewijk varen, nadat deze te kennen had gegeven dat hij hem als
algemeen secretaris van Staat wenste. Op 30 juni 1806 werd R&#246;ell in dit ambt
benoemd, vanaf 29 juli van dat jaar met de titel minister-secretaris. Het was
zijn taak het secretariaat van de ministerraad te voeren; tegelijkertijd was
hij van 4 juli 1806 tot oktober1807 kanselier des Konings. R&#246;ell genoot groot
vertrouwen van Lodewijk, zoals spoedig bleek toen deze tussen juli en november 1806
langdurig afwezig was: als vervanger van de Koning kreeg hij toen de
bevoegdheid in enkele zaken zelfstandige bestuursbeslissingen te nemen.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Op 14 februari 1807 werd R&#246;ell bovendien
benoemd tot lid van Kapittel en Raad van Administratie van de door Lodewijk
opgerichte Orde van de Unie. Van juni tot september 1807 moest hij de altijd
ziekelijke Koning vergezellen naar de Pyrenee&#235;n, waar deze ging kuren in de
geneeskrachtige baden. R&#246;ells animo om aan Lodewijks wens te voldoen was gering,
maar hij deed wat er van hem werd verlangd. Hij reisde op eigen gelegenheid
naar en in Frankrijk. Dit gaf hem gelegenheid onderweg bezienswaardigheden te
bekijken en volop van het culturele leven te genieten, waarvan hij in een &#8211;
later gepubliceerd &#8211; reisverhaal uitvoerig verslag doet. Kunst en wetenschap hadden
steeds R&#246;ells belangstelling, wat tot uiting kwam in zijn lidmaatschap van
verscheidene genootschappen. Zo was hij sinds 1806 lid van de Maatschappij der
Nederlandsche Letterkunde te Leiden en honorair lid van het Bataafsch
Genootschap der Proefondervindelijke Wijsbegeerte te Rotterdam. Vanaf 1807 maakte
hij deel uit van het Provinciaal Utrechtsch Genootschap van Kunsten en
Wetenschappen en was hij directeur van het Zeeuwsch Genootschap der
Wetenschappen te Middelburg.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Koning Lodewijk was enerzijds gesteld op
R&#246;ell, op wie hij sterk leunde, maar achtte het anderzijds onwenselijk dat deze
zich ontwikkelde tot een &#8211; informele &#8211; eerste minister, aangezien hijzelf alle
macht in handen wilde houden. De vorst besloot R&#246;ell van zijn taak te
ontheffen, maar om van zijn adviezen en talenten te kunnen blijven profiteren,
zocht hij voor hem een andere bestuursfunctie. Die werd uiteindelijk gevonden
in het ministerschap van Buitenlandse Zaken, waartoe R&#246;ell op 8 januari 1808
werd benoemd; gelijktijdig werd het ambt van minister-secretaris van Staat
opgeheven.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;In deze jaren was R&#246;ell getuige van de toenemende
spanningen tussen de Koning en zijn broer, de Keizer van Frankrijk. Deze werden
voornamelijk veroorzaakt door Lodewijks &#8211; in Napoleons ogen &#8211; nalatigheid om te
voldoen aan zijn militaire verplichtingen en om het in 1806 afgekondigde Continentaal
Stelsel tegen Groot-Brittanni&#235; na te leven. Na de Britse inval in Zeeland in
augustus 1809 nam de intimidatie van Napoleon toe. Eind november 1809 werd de
Koning naar Parijs ontboden. R&#246;ell moest hem daarbij vergezellen om hem van
advies te kunnen dienen in de confrontatie met zijn keizerlijke broer, die vastbesloten
leek Holland in te lijven. Het was een opmerkelijke keuze, gezien de
anti-Franse houding die hem door Napoleon en zijn omgeving werd toegeschreven.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Tijdens het drie maanden durende verblijf in
Parijs &#8211; waarvan het door hem bijgehouden verslag later door zijn oudste zoon
Willem zou worden uitgegeven &#8211; kwam R&#246;ell steeds meer in gewetensnood. De steeds
verdergaande eisen van de Fransen die in de loop van de besprekingen naar voren
werden gebracht, kon hij niet meer voor zijn rekening nemen. Hij zag zich om
die reden gedwongen zijn taak als onderhandelaar op 4 maart 1810 neer te leggen.
Daarmee haalde R&#246;ell zich Lodewijks ongenoegen op de hals, die zijn minister
verweet hem in de steek te hebben gelaten. Terug in het vaderland bleek de
verkoeling tussen de Koning en hem van blijvende aard te zijn. Om te herstellen
van de pijnlijke ervaringen in Parijs reisde R&#246;ell in juni 1810 naar Frankrijk
om kuuroorden te bezoeken. Daar kreeg hij het bericht dat koning Lodewijk troonsafstand
had gedaan en naar het buitenland was vertrokken. Op 9 juli 1810 lijfde
Napoleon de &#8216;Hollandse departementen&#8217; in bij Frankrijk, waarna er zes dagen later formeel een einde kwam aan R&#246;ells
ministerschap. Ondanks de opgetreden verkoeling bleef hij genegenheid
voor Lodewijk koesteren en onderhield hij ook na diens abdicatie schriftelijk
contact met hem.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Tijdens de inlijving werd R&#246;ell in 1812 lid
van de arrondissementsraad van Amsterdam, een functie die hij aanvankelijk
wilde weigeren, maar op advies van de Franse gouverneur-generaal Charles-Fran&#231;ois
Lebrun toch aanvaardde. Toen zijn oudste zoon Willem in het voorjaar van 1813
werd opgeroepen om als garde d&#8217;honneur in het Franse leger te dienen, stelde
R&#246;ell zich aan het hoofd van de Amsterdamse oppositie tegen deze bijzondere
conscriptiemaatregel, maar hij kon niet verhinderen dat de jongemannen naar
Frankrijk moesten vertrekken. Tijdens de Amsterdamse revolte van 15 en 16
november 1813 tegen het Franse gezag, die de aanloop zou vormen tot het herstel
van de onafhankelijkheid, nam R&#246;ell een afwachtende houding aan. In de
daaropvolgende weken hield hij zich, zoals vele prominente Amsterdammers, afzijdig.
Hij ging niet in op een op hem gedaan beroep door het Algemeen Bestuur, dat
onder leiding van Gijsbert Karel van Hogendorp de terugkeer van en de
soevereiniteitsoverdracht aan de Prins van Oranje voorbereidde. Mogelijk vreesde
hij dat Van Hogendorp de situatie van v&#243;&#243;r 1795 grotendeels zou willen
herstellen, terwijl hijzelf koste wat kost de eenheidsstaat wilde behouden.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Nadat de Prins van Oranje op 2 december 1813
als Soevereine Vorst de regering had aanvaard, &#8216;onder waarborging eener wijze
constitutie&#8217;, werd R&#246;ell op 21 december van dat jaar benoemd tot lid van de
grondwetscommissie. Hij maakte zich daarin sterk voor een krachtig uitvoerend
gezag in een op nationale leest geschoeide staat, met weinig macht voor de
provincies. Het vastleggen van grondrechten van de individuele burger in de grondwet
was grotendeels zijn werk, evenals de artikelen waarin de verhouding tussen
vorst en volk was geregeld.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Met zijn optreden in de grondwetscommissie
verwierf R&#246;ell het vertrouwen van de Soeverein Vorst. Deze benoemde hem op 6
april 1814 tot commissaris-generaal (: minister) van Binnenlandse Zaken.
Tijdens zijn ambtsperiode kwamen provinciale en stedelijke bestuursreglementen
tot stand en werd bij wet van 21 augustus 1816 het decimale stelsel van maten
en gewichten ingevoerd. Daar R&#246;ell tevens &#8216;eredienst&#8217; in zijn portefeuille had,
was hij verantwoordelijk voor het van kracht worden van het &#8216;Algemeen Reglement voor het bestuur der
Nederlandsche Hervormde Kerk in het Koningrijk der Nederlanden&#8217; van 7
januari 1816. Ook het organiek besluit &lt;/span&gt;&lt;span lang="NL"&gt;van 2 augustus 1815 &lt;/span&gt;&lt;span lang="NL"&gt;met betrekking tot het hoger
onderwijs kwam onder zijn leiding tot stand. &lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Als minister van Binnenlandse Zaken &#8211; zoals
zijn functie vanaf 16 september 1815 werd aangeduid &#8211; was het R&#246;ells taak de
vereniging van Noord- en Zuid-Nederland tot een succes te maken. Maar van de
kans van slagen was hij allerminst overtuigd, en hij schroomde niet dat Willem
I kenbaar te maken. Dit fundamentele meningsverschil ging allengs steeds
zwaarder op de relatie tussen de Koning en zijn minister drukken en leidde er
uiteindelijk toe dat R&#246;ell op 21 februari 1817 ontslag vroeg en kreeg. Op 30
juni daaropvolgend benoemde de Koning hem op eigen verzoek tot lid van de
Eerste Kamer, waarin hij tot aan zijn dood zitting zou hebben. Vanaf 19 oktober
1818 trad hij hier op als voorzitter, tot 1830 om het jaar afgewisseld door een
Zuid-Nederlandse senator. In deze hoedanigheid liet hij enkele malen zijn
standpunt in actuele staatkundige kwesties horen.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Om van zijn bekwaamheden blijvend gebruik te
kunnen maken had Willem I R&#246;ell op 19 februari 1817 &#8211; gelijktijdig met zijn
ontslag als minister van Binnenlandse Zaken &#8211; tot minister van Staat benoemd. Om
dezelfde reden kreeg hij bovendien in 1821 zitting in de kabinetsraad. Als
minister van Staat adviseerde R&#246;ell de Koning over zeer uiteenlopende kwesties.
Tevens leidde hij een aantal staatscommissies. Nadat hij in 1819 op verzoek van
de Koning had geprobeerd de publieke onrust over in de Tweede Kamer aangenomen
belastingmaatregelen tot bedaren te brengen, werd hij op 23 januari 1820
benoemd tot voorzitter van de staatscommissie die voorstellen moest ontwerpen voor
een nieuw belastingstelsel. De fiscale maatregelen die de commissie de regering
voorstelde, werden in juli 1821 door de Staten-Generaal aangenomen en traden op
1 januari 1823 in werking. &lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Vervolgens leidde R&#246;ell vanaf maart 1822 een staatscommissie
die voorstellen moest doen voor een structureel landbouwbeleid. Hij leek hiervoor
de aangewezen persoon, omdat hij zich in 1817, als minister van Binnenlandse Zaken, ook al met landbouwpolitiek had beziggehouden. Het in het advies van de
commissie neergelegde meerderheidsstandpunt stelde echter protectionistische
maatregelen voor en ging daarmee in tegen de visie van voorzitter R&#246;ell, die als
rechtgeaard Amsterdammer voorstander was van vrijhandel; dit liet hij in een
apart gepubliceerde memorie weten. De Koning volgde het advies van de commissie
niet op en toen enige tijd later een landbouwcrisis dreigde, kreeg R&#246;ell de
schuld. Ondanks zijn openbaar verschenen verweer wierp deze affaire een smet op
zijn reputatie.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Twee keer werd R&#246;ell gepolst voor een
ministerschap: in april 1828 voor Financi&#235;n en begin september 1830 voor
Justitie. In beide gevallen bedankte hij evenwel, omdat hij voorzag dat zijn
opvattingen over de taakvervulling tot spanningen met de Koning zouden leiden.
Zijn politieke opvatting liet R&#246;ell horen in het Koninklijk Instituut van Wetenschappen,
Letterkunde en Schoone Kunsten, waarin hij op 5 maart 1829 tot lid van
de Tweede Klasse was gekozen. Voor dit gezelschap van letterkundigen hield hij
in 1834 vier voordrachten, waarin hij betoogde dat de vereniging van Noord en
Zuid op historische gronden nooit tot een levensvatbare staat had kunnen leiden.&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Hoewel R&#246;ell het niet ambieerde, werd hij op
16 september 1815 door Willem I verheven in de adelstand. Nu hij echter voor
een voldongen feit was geplaatst, voelde hij zich genoodzaakt de Koning erop te
wijzen dat hij als lid van een voormalig Duits adellijk geslacht niet verheven,
maar ingelijfd diende te worden. Als resultaat van zijn inspanningen volgde op
7 juni 1817 een wijzigingsbesluit, waarbij hij inderdaad werd ingelijfd. Daarenboven
verleende de Koning hem op 9 juli 1819 de titel baron bij eerstgeboorte. In
1817 werd hij de eerste kanselier van de Orde van de Nederlandsche Leeuw. Vanaf
1819 tot zijn dood had hij zitting in de ridderschap van Holland. &lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;In zijn persoonlijk leven kreeg R&#246;ell in mei
1818 een zware slag te verwerken door het overlijden van zijn vrouw. Hierdoor
kwam hij alleen te staan voor de zorg voor zijn kinderen, van wie er toen nog vier
onder de 21 jaar waren. Afgezien van de jaren die R&#246;ell, uit hoofde van zijn bestuurlijke
functies in Den Haag moest doorbrengen, bleef de stad Amsterdam, die hij zeer was
toegedaan, zijn woonplaats. Daar overleed hij begin 1835 op 67-jarige leeftijd.
&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Tijdens de snel wisselende regimes die hij
achtereenvolgens diende, ontwikkelde Willem Fredrik R&#246;ell zich tot een talentvol
en invloedrijk bestuurder. Met zijn vermogen moeiteloos nieuwe politieke
verhoudingen te aanvaarden belichaamde hij bestuurlijke continu&#239;teit zonder dat
hij door opportunistische motieven werd gedreven. Aan het begin van de
negentiende eeuw had hij een belangrijk aandeel in de wording van de moderne Nederlandse
staat. Daarbij betoonde hij zich een voorstander van de constitutionele
monarchie, met behoud van de in 1798 tot stand gekomen eenheidsstaat. Op
bekwame wijze en met een beminnelijk karakter wist hij meermalen ontstane
geschillen te overbruggen. R&#246;ell was allerminst een volgzame dienaar van de
Kroon, maar voer een eigen, onafhankelijke koers, wat een aantal keren leidde
tot zijn verwijdering uit het centrum van de macht. Regeermacht was voor hem
nooit een doel op zich, maar veeleer een plicht die hij zijn vaderland schuldig
was. En zo behield hij tot zijn dood invloed. &lt;/span&gt;&lt;/p&gt;



&lt;p class="MsoNormal"&gt;&lt;b&gt;&lt;span lang="NL"&gt;Archivalia:
&lt;/span&gt;&lt;/b&gt;&lt;/p&gt;

&lt;ul&gt;
&lt;li&gt;Archief W.F. R&#246;ell (&lt;span lang="NL"&gt;1781-1840)&lt;/span&gt;&lt;span lang="NL"&gt; in het Nationaal Archief te &#8217;s-Gravenhage ([&lt;a href="http://www.gahetna.nl/collectie/archief/ead/index/eadid/2.21.008.78"&gt;inventaris]&lt;/a&gt;&lt;/span&gt;
&lt;/li&gt;
&lt;li&gt;Bescheiden
van W. F. R&#246;ell&lt;span class="unittitle"&gt;&lt;span lang="NL"&gt; in de&lt;/span&gt;&lt;/span&gt;&lt;span lang="NL"&gt; Collectie J.J. Jorissen in het Nationaal Archief te &#8217;s-Gravenhage [&lt;a href="http://www.gahetna.nl/collectie/archief/ead/index/eadid/2.21.008.77/node/c01%3A6.c02%3A1.c03%3A20./open/c01:7#c01:7.  "&gt;inventaris&lt;/a&gt;]&lt;/span&gt;&lt;/li&gt;
&lt;/ul&gt;
&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;b&gt;&lt;span lang="NL"&gt;Publicaties:&lt;/span&gt;&lt;/b&gt;&lt;/p&gt;
&lt;ul&gt;
&lt;li&gt;&lt;i&gt;Verslag van hetgeen, ter gelegenheid van het verbl&#307;f des Konings van
Holland te Par&#307;s, in de laatste maand van den jare 1809, en in de eerste
maanden van den jare 1810, mitsgaders op deszelfs reize derwaarts, is
voorgevallen,... ; benevens aanhangsel en bescheiden handelende over eene
eventueele verdediging der hoofdstad in 1810.&lt;/i&gt;&lt;span lang="NL"&gt; Uitgeg.
door W. R&#246;ell (Amsterdam 1837).&lt;/span&gt;&lt;/li&gt;

&lt;li&gt;&lt;a href="http://books.google.com/books?id=8qgWAAAAQAAJ&amp;amp;dq=%E2%80%A2%09Bijdrage%20tot%20de%20verhandeling%20over%20de%20ridder-orde%20van%20het%20Gulden%20Vlies&amp;amp;hl=nl&amp;amp;pg=PA1&amp;amp;output=embed "&gt;&#8216;Bijdrage tot de verhandeling over
de ridder-orde van het Gulden Vlies&#8217;, &lt;i&gt;Verhandelingen
der Tweede Klasse van het Koninklijk-Nederlandsche Instituut van Wetenschappen,
Letterkunde en Schoone Kunsten&lt;/i&gt; VI-2 (Amsterdam 1839) 1-12.&lt;/a&gt;&lt;/li&gt;

&lt;li&gt;&lt;a href="http://www.historici.nl/retroboeken/bmhg/#page=32&amp;amp;accessor=toc&amp;amp;source=12&amp;amp;view=imagePane"&gt;&#8216;Politicq Journaal van den 15den tot den
19den Januarij 1795&#8217;. Uitgeg. door L. Wichers, &lt;i&gt;Bijdragen en Mededelingen van het Historisch Genootschap&lt;/i&gt; 12 (1889) 33-92.&lt;/a&gt;&lt;/li&gt;

&lt;li&gt;&lt;a href="http://www.historici.nl/retroboeken/gedenkstukken/#page=178&amp;amp;accessor=toc&amp;amp;source=8&amp;amp;view=imagePane "&gt;[Eigenhandige] &#8216;Korte levensschets
van Willem Fredrik R&#246;ell&#8217;, in: &lt;i&gt;Gedenkstukken der algemeene geschiedenis van
Nederland van 1795 tot 1840&lt;/i&gt;. Uitgeg. door H.T. Colenbrander V-2
(&#8217;s-Gravenhage 1909) 564-585&lt;/a&gt;&lt;/li&gt;

&lt;li&gt;&lt;i&gt;Een minister op dienstreis. Willem Fredrik R&#246;ell in 1807 per koets door
Frankrijk. Een reisverhaal&lt;/i&gt;&lt;span lang="NL"&gt;. Uitgeg. door A.M. Elias (2de
gewijz. dr.; Amsterdam 2003).&lt;/span&gt;&lt;/li&gt;
&lt;/ul&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;b&gt;&lt;span lang="NL"&gt;Literatuur:&lt;/span&gt;&lt;/b&gt;&lt;/p&gt;
&lt;ul&gt;
&lt;li&gt;&lt;a href="http://www.dbnl.org/tekst/_jaa002183501_01/_jaa002183501_01_0002.php#3 "&gt;&#8216;Levensbericht van Willem Frederik
baron R&#246;ell&#8217;, in: &lt;i&gt;Handelingen der jaarlijksche vergadering van de
Maatschappij der Nederlandsche Letterkunde te Leiden&lt;/i&gt;, gehouden den 19 van
Zomermaand 1835 (Leiden 1835) 18-23.&lt;/a&gt;&lt;/li&gt;

&lt;li&gt;&lt;a href="http://www.dbnl.org/tekst/thor003hist01_01/thor003hist01_01_0009.php "&gt;J.R. Thorbecke, &#8216;R&#246;ell&#8217;s
onderhandeling in Parijs in 1809 en 1810 in: idem, &lt;i&gt;Historische Schetsen&lt;/i&gt; (&#8217;s-Gravenhage
1860) 132-134.&lt;/a&gt;&lt;/li&gt;

&lt;li&gt;&lt;a href="http://www.historici.nl/retroboeken/bmhg/#page=150&amp;amp;accessor=toc&amp;amp;source=57&amp;amp;view=imagePane "&gt;&#8216;Gesprekken met den Koning,
1826-1839&#8217;. Uitgeg. door F.C. Gerretson, in: &lt;i&gt;Bijdragen en mededeelingen van
het Historisch Genootschap&lt;/i&gt; 57 (1936) 110-226.&lt;/a&gt;&lt;/li&gt;

&lt;li&gt;&lt;a href="http://www.historici.nl/retroboeken/nnbw/#source=9&amp;amp;page=443&amp;amp;accessor=accessor_index&amp;amp;accessor_href=accessor_index%3FSearchSource%253Autf-8%253Austring%3Dr%25C3%25B6ell "&gt;J.C. Ramaer, lemma in: &lt;i&gt;Nieuw Nederlandsch Biografisch Woordenboek&lt;/i&gt;
IX (Leiden 1933) 871-874.&lt;/a&gt;&lt;/li&gt;

&lt;li&gt;Reina
van Ditzhuyzen, &#8216;Willem Frederik baron R&#246;ell, 1767-1835. &lt;span lang="NL"&gt;Secretaris
van Staat voor de Binnenlandse Zaken 6 april 1814-16 september 1815&#8217;, in: idem,
&lt;i&gt;Onderwijs als opdracht. Leven en werk van de eerste vijftien ministers
belast met het onderwijs in de periode 1798-1830&lt;/i&gt; (&#8217;s-Gravenhage 1977)
74-80.&lt;/span&gt;&lt;/li&gt;

&lt;li&gt;N.C.F. van Sas, &#8216;Een Amsterdamse
Realist: Willem Fredrik R&#246;ell 1767-1835&#8217; in: &lt;i&gt;Figuren en Figuraties. Acht
opstellen aangeboden aan J.C. Boogman&lt;/i&gt; (Groningen 1979) 61-111.&lt;/li&gt;

&lt;li&gt;Arthur
Elias, &#8216;Gogel en R&#246;ell. &lt;span lang="NL"&gt;Een briefwisseling tussen twee
prominenten uit het begin van de negentiende eeuw&#8217;, in: idem [e.a.], &lt;i&gt;Tomeloos
actief. Vijf opstellen ter gelegenheid van de tachtigste verjaardag van J.Th.
de Smidt..&lt;/i&gt;. (Leiden 2003) 9-31.&lt;/span&gt;&lt;/li&gt;

&lt;li&gt;Jeroen van Zanten, &lt;i&gt;Schielijk, Winzucht, Zwaarhoofd en Bedaard. &lt;/i&gt;&lt;i&gt;&lt;span lang="NL"&gt;Politieke discussie en
oppositievorming, 1813-1840 &lt;/span&gt;&lt;/i&gt;&lt;span lang="NL"&gt;(Amsterdam 2004).&lt;/span&gt;&lt;/li&gt;

&lt;li&gt;Wilfried Uitterhoeve, &lt;i&gt;Koning, keizer, admiraal. 1810: de ondergang
van het koninkrijk Holland &lt;/i&gt;(Nijmegen 2010).&lt;/li&gt;
&lt;/ul&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;b&gt;&lt;span lang="NL"&gt;Portret:&lt;/span&gt;&lt;/b&gt;&lt;/p&gt;

&lt;p class="MsoNormal"&gt;&lt;span lang="NL"&gt;Staalgravure door Henricus Wilhelmus
Couwenberg naar J.B. Clermans (ongedateerd); &lt;a href="http://ib.rkd.nl/showobject.mhtml?ib=2007494 "&gt;Collectie Iconografisch Bureau / Rijksbureau
voor Kunsthistorische Documentatie&lt;span class="Apple-style-span" style="font-size: 11px; line-height: 22px; "&gt;.&lt;/span&gt;&lt;/a&gt;&lt;/span&gt;&lt;/p&gt;

&lt;p class="MsoNormal"&gt;&lt;span lang="NL"/&gt;&lt;/p&gt;

&lt;p class="MsoNormal"&gt;&lt;span lang="NL"&gt;Mieke van Leeuwen-Canneman&lt;/span&gt;&lt;/p&gt;&lt;div&gt;



&lt;div&gt;

&lt;div id="_com_1" class="msocomtxt" language="JavaScript"&gt;&lt;span class="Apple-style-span" style="font-size: 11px; line-height: 22px;"&gt;&lt;a name="_msocom_1"&gt;

&lt;/a&gt;&lt;/span&gt;&lt;p class="MsoCommentText"&gt;&lt;a name="_msocom_1"&gt;&lt;span class="Apple-style-span" style="font-size: 11px; line-height: 22px;"&gt;&lt;br/&gt;&lt;/span&gt;&lt;/a&gt;&lt;/p&gt;&lt;/div&gt;&lt;/div&gt;&lt;div&gt;&lt;div id="_com_10" class="msocomtxt" language="JavaScript"&gt;&lt;a name="_msocom_1"&gt;

&lt;/a&gt;&lt;/div&gt;&lt;a name="_msocom_1"&gt;

&lt;/a&gt;&lt;/div&gt;&lt;a name="_msocom_1"&gt;

&lt;/a&gt;&lt;/div&gt;&lt;a name="_msocom_1"&gt;


&lt;/a&gt;
&lt;/body&gt;&lt;/html&gt;</text>
  </biography>
</biodes>
