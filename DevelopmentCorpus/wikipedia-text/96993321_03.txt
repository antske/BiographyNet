Frederik Johan van Baer 
Frederik Johan van Baer (1645-1713) was een Nederlands militair in dienst van Stadhouder Willem III . Voor een overtuigd katholiek stonden bestuurlijk functies in die tijd niet open. Als lid van de Gelderse landadel was een loopbaan in het leger dan ook de enige en een voor de hand liggende keuze. Al militair speelde hij in zowel de Negenjarige Oorlog en Spaanse Successieoorlog een belangrijke rol.
 In 1665 trouwde hij met Dorothea Petronella van Steenbergen. Die stierf datzelfde jaar nog in het kraambed. 
 In 1675 werd hij Kolonel van een Nederlands- Schots Regiment. In 1683 werd hij Generaal majoor, Luitenant Generaal in 1692 en Generaal in 1704.
 In 1689 was hij de bevelhebber van een vleugel van het geallieerde leger in de Slag bij Walcourt. In 1703 redde hij het Nederlandse leger uit een wanhopige situatie in de Slag bij Ekeren 
 De verstandhouding tussen Baer en John Churchill , hertog van Marlborough was niet goed, dit leidde tot het ontslag van Baer in 1705.
 Van Baer bouwde het voorouderlijke jachtslot de Slangenburg uit tot een aanzienlijk slot dat bij een persoon van zijn statuur paste. Zijn vroeg overleden vrouw wordt in de vele wand- en plafondschilderingen van de schilder Gerard Hoet herdacht.
 Baer, Frederik Johan van 
  en:Frederik Johan van Baer