Jan Goudriaan ( Amsterdam , 5 december 1893 - aldaar, 22 maart 1974 ) was een Nederlands bedrijfseconoom , vooral bekend als president - directeur van de Nederlandse Spoorwegen (NS).
 Loopbaan 
 Eerste jaren 
Goudriaan volgde te Amsterdam de hbs en studeerde daarna aan de Technische Hogeschool Delft , waar hij in 1915 afstudeerde als werktuigbouwkundig ingenieur . Vanaf 1916 was hij inspecteur van de arbeid . In 1922 promoveerde hij cum laude tot doctor in de technische wetenschappen op een dissertatie met als titel De doelmatigheid van de Amsterdamsche broodvoorziening. Dat onderwerp was typerend voor zijn opvattingen, die hij uitdroeg in de SDAP , waarvan hij sinds 1912 lid was: het organiseren van de productie tot optimale doelmatigheid zou de mensheid verder helpen. Vervolgens was hij van 1922 tot 1924 directeur van het Nederlands Normalisatie Bureau als opvolger van Ernst Hijmans . Van 1924 tot 1928 werkte Goudriaan als hoofdingenieur bij NV Maatschappij Fijenoord . Daarnaast was hij vanaf 1926 bijzonder hoogleraar aan de Nederlandsche Handels-Hoogeschool te Rotterdam . In 1928 ging hij bij Philips werken, waar hij in 1933 onder-directeur werd. In dat jaar brak hij met de SDAP uit protest tegen het partijstandpunt inzake de muiterij op de Zeven Provinci&#235;n .Nieuwe directeur Ned. Spoorwegen Leeuwarder Courant 5 maart 1938
  Benoeming bij NS 
In 1938 werd hij door minister J.A.M. van Buuren van Verkeer en Waterstaat gevraagd deel uit te maken van de NS-directie. Vervolgens werd hij door de Nederlandse regering voorgedragen tot president-directeur van de NS, als opvolger van H. van ManenMr. H. van Manen &#8224; Leeuwarder Courant 11 juni 1943. Volgens Goudriaan had de regering daarbij drie doelen op het oog: het verminderen van de tekorten bij de NS (destijds 30 miljoen gulden per jaar), het populair maken van de NS (die hevige concurrentie ondervond van vervoer per autobus ) en het moderniseren van het spoorwegbedrijf.J. Goudriaan Herinneringen aan de Nederlandsche Spoorwegen 1938-'48 Intussen had echter het Algemeen Handelsblad NS-hoofdingenieur Willem Hupkes naar voren geschoven. De benoeming van Goudriaan werd goedgekeurd door de Raad van commissarissen van de NS. Er ontstond een felle machtsstrijd, waarbij de NS-directie, die Goudriaan beschouwde als een door de regering geparachuteerde buitenstaander, Goudriaan liet belasteren. Het NSB -blad Volk en Vaderland speelde daarin ook een rol. Arie van der Zwan over Goudriaan en de NS in oorlogstijd; "IN DE AFWEGING VAN BELANGEN WAS GEEN RUIMTE VOOR DE SLACHTOFFERS' door Frits Abrahams NRC Handelsblad 2 november 1991
 Oorlogsjaren 
Tijdens de meidagen van 1940 haalde Goudriaan zijn gezin met een speciaal voor hem ingelegd "dieseldrie" - treinstel uit Hilversum . Hij had de bedoeling vanuit Scheveningen naar Engeland over te steken, maar er bleek geen schip beschikbaar.NSB-blad begon Leeuwarder Courant 27 oktober 1961 Door veel NS-ers werd dit als een poging tot vaandelvlucht opgevat. Vervolgens werd Goudriaan door de Duitse bezetters geschorst als directeur. Zijn functie werd waargenomen door NS-directeur Hupkes, en via de kampen Buchenwald en Haaren , waar hij woordvoerder was, kwam Goudriaan in het gijzelaarskamp Sint-Michielsgestel &#160;terecht. In 1943 werd hij vrijgelaten.
 Goudriaan werd in 1944 door de minister van Waterstaat in het Londens kabinet , Johan Willem Albarda ,&#160;herbenoemd tot NS-directeur, tegen de zin van generaal Kruls , de leider van het Militair Gezag .L. de Jong Het koninkrijk der Nederlanden, deel 10a Hij hield zich bezig met het weer op gang brengen van de NS in het al bevrijde deel van Nederland.
 Nasleep NS-periode 
Na de bevrijding in mei 1945 werd hij gedwongen ontslag te nemen, omdat de minister geen mogelijkheden meer zag voor een werkzame verstandhouding binnen de NS-leiding. Hij werd opgevolgd door de NS-ingenieurs Hupkes en W.F.H. van Rijckevorsel.Stichting van de arbeid Leeuwarder Courant 22 mei 1945 Goudriaan probeerde nu om directeur Hupkes aan zuivering onderworpen te krijgen, maar dat mislukte. Wel won hij een civiele procedure ter zake van belediging tegen ir. Ch.H.J. Driessen, een gepensioneerde hoofdingenieur van NS die een pamflet had uitgegeven over het beleid van Goudriaan tijdens de bezetting.Uitspraak in procedure Goudriaan-Driessen Leeuwarder Courant 19 juni 1947 Goudriaan werd kandidaat voor de functie van directeur van het Nederlands Economisch Instituut (NEI), maar NS-directeur Wansink, die in het curatorium van het NEI zat, verzette zich hiertegen.
 Latere jaren 
In 1949 emigreerde Goudriaan naar Zuid-Afrika . Hij werd hoogleraar aan de Universiteit van Pretoria . In 1953 werd hij lid van een VN-commissie voor stabilisatie van grondstofprijzen.Prof. Goudriaan in V.N.-commissie Leeuwarder Courant 4 september 1953
 In 1961 publiceerde hij het boek Vriend en vijand, waarin hij poogde de geschiedschrijving door A.J.C. R&#252;ter te corrigeren. Volgens hem gaf R&#252;ter in Rijden en staken een verkeerd en door NS-ers ingefluisterd beeld van de gebeurtenissen bij NS in oorlogstijd 
 Goudriaan overleed op 80-jarige leeftijd in Amsterdam.
 Lidmaatschappen 
Goudriaan was in de jaren '30 lid van de Vereniging voor waardevast geld en lid van het hoofdbestuur van Eenheid door Democratie .Een onderhoud met prof. Goudriaan Leeuwarder Courant 8 maart 1938 In die laatste functie verzocht hij na een bestuurscrisis in 1938 Wim Schermerhorn het voorzitterschap op zich te nemen.
 Onderscheiding 
Op 8 juli 1948 werd Jan Goudriaan Honorary Member in the Civil Division of the Most Excellent Order of the British Empire voor getoonde moed tijdens de Tweede Wereldoorlog. 
 Literatuur 
 D. Dresden en J. Goudriaan: Rapport uitgebracht door D. Dresden en J. Goudriaan tijdens hun verblijf te Cura&#231;ao van 14 Dec. 1946 tot 16 Jan. 1947 t.b.v. &quot;Het Welvaartsplan Nederlandsche Antillen 1946&quot;, 1948.
 Ch. Driessen: Uitspraken, handelwijze en karakter van Prof. Dr. Ir. J. Goudriaan Jr., 1945.
 J. Goudriaan: De toekomst der Nederlandsche Spoorwegen , 1938.
 J. Goudriaan: Vriend en vijand - herinneringen aan de Nederlandse Spoorwegen - 1938-1948. De Bezige Bij , Amsterdam, 1961.
 A.J.C. R&#252;ter: Rijden en staken : de Nederlandse Spoorwegen in oorlogstijd. M. Nijhoff, Den Haag, 1960.
 A. van der Zwan : Goudriaan in botsing met NS - koopman in dienst van de gemeenschap. Scriptum, Schiedam, 1991. ISBN 90-71542-45-9
 {{bron|1=

{{references}}
}}
 {{DEFAULTSORT:Goudriaan, Jan}}
 Categorie:Nederlands econoom 
 Categorie:Nederlands hoogleraar 
 Categorie:Nederlands topfunctionaris