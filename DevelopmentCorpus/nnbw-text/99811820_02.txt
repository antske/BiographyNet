WEVELINC(K)HOVEN (Antonius Joseph van), geb. te Maeseyck 17 Dec. 1717, overl. op het kasteel van Releghem 12 Dec. 1789, zoon van Henricus Constantinus (die volgt) en van Hendrina Dorothea de Bors. Hij was heer van de Munt onder Tegelen (sedert 1742) en van Releghem onder Sempt, geheimraad van den vorst van Thurn en Taxis, directeur-generaal der posterijen te Roermond, na den dood van zijn oudsten broeder Joannes Petrus (1768). Hij was in 1761 te Brussel gehuwd met Elisabeth Josephina Leclerc (overl. te Brussel 4 Maart 1764). Uit dit huwelijk een eenige dochter: Francisca Josephina (geb. te Brussel 20 Sept. 1761, overl. aldaar 23 Nov. 1789, begraven in de kerk van Sempst). Zij huwde op het kasteel van Releghem 21 Jan. 1782 Dominique Charles Joseph Hyacinthe d'Hannosset, raad en ontvanger-generaal der domeinen in het kwartier van Brussel (aldaar geb. 9 Febr. 1749 en overl. 16 Febr. 1797), zoon van François Jean Hyacinthe, eveneens raad en ontvangergeneraal der domeinen aldaar, en van Thérèse Françoise Eléonore Josèphe d'Eesbeeck dit van der Haghen. Zie: Edmond van Wintershoven, Genealogische aanteekeningen betreffende het geslacht van Wevelinchoven, 17-18. Verzijl 