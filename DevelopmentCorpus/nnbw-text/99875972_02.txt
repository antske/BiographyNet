SIBRANDUS LEO is in de eerste helft der zestiende eeuw geboren te Leeuwarden en was in 1557 priester te Menaldum. Hij stierf te Groningen in 1588. Naar ouden trant schreef hij twee kloosterkronieken: 1o. Vitae et res gestae abbatum in Lidlum (uitg. Matthaeus, Analecta VI; 2e ed. III, 539 vlg.), welk werk de geschiedenis van het klooster bevat van 1132 tot 1572, maar ook voor de verdere geschiedenis van die eeuwen van groot belang is. 2o. Vitae et res gestae abbatum Horti Divae Virginis seu Mariengaard apud Frisios (uitg. Matthaeus, Anactale VI; 2e ed. III, 243 vlg.; Hugo, Sacrae antiquitatis monumenta I), welke kroniek de geschiedenis van genoemd klooster van 1163 tot 1569 bevat; zij is minder van algemeen belang dan de voorafgaande. Zie: de Wind, Bibl. der Ned. geschiedschr., 183 vlg.; Muller, Lijst van Noord- Ned. kronijken, 82. Brugmans