CODDE (Willem of Guilielmus Jacobus van der), of Coddaeus, geb. te Leiden in 1575, overl. na 1625. Hij studeerde te Leiden in de letteren, vooral in de oude talen. Onder leiding van Lucas Trelcatius hield hij de volgende disputationes: de bonis operibus (1597), de cognitione Dei naturali et revelata (1598), de legitima vocatione et ordine ministrorum in ecclesia (1600), en onder Franciscus Junius: de sacrae scripturae auctoritate (1596) en de resurrectione Christi (1599). Als conrector van de ‘triviale’ school te Leiden hield hij een oratio: de nativitate Christi. Hij werd in Aug. 1601 buitengewoon hoogleeraar in het Hebreeuwsch en in 1602 ‘professor ordinarius’. In 1616/17 was hij rector van de academie. Als ‘arminiaan’ is hij in 1619 geschorst, in 1621 afgezet. In 1623 is hij nog als verdacht van schuld aan de samenzwering tegen prins Maurits gevangen genomen doch als geheel onschuldig weldra weer ontslagen. Hij schreef een lijkrede op Rudolphus Snellius (Lugd. Bat. 1623) en eenige andere werken, die men elders aangegeven vindt. Als ouderling was hij op de zuidholl. synoden van 1603, 1606 en 1608. Twee gegraveerde portretten door onbekende kunstenaars, waarvan een in Alma Leidens. p. 45. Zie: van Langeraad en de Bie, Biogr. Woordenb. v. Prot. Godgel. in Ned. (1918) II, 161 v.; J. Reitsma, Gesch. v.d. Herv. en de Herv. Kerk 3e dr. (Utr. 1916) 558, 574; J. Reitsma, Franciscus Junius (Gron. 1864) 141; A.C. Duker, Gisbertus Voetius I (Leid. 1897) 78, 120, aant. 2, Bijl. blz. 28; C. Sepp, Godgel. Onderwijs I (Leid. 1873) 88, 102, 112, 182; H.C. Rogge, Joh. Wtenbogaert (Amst. 1874-1876) I, 284, 287, II, 88, III, 8; Reitsma en van Veen, Acta III, 197, 240, 255, 276. Knipscheer 