JURGENS (Antoon), geb. te Oss, 8 Aug. 1805, overl. te Oss 1 Sept. 1880, zoon van Willem Jurgens en Henrica van Valkenburg. Ant. Jurgens stichtte te Oss de ‘firma Ant. Jurgens’, handel in natuurboter. In 1871 kocht deze firma van den franschen scheikundige Mège-Mouriés het patent van de door hem uitgevonden margarine en werd de handel in natuurboter omgezet in margarine-fabrikatie. De fabrikatie der margarine werd gaandeweg verbeterd en de fabrieken uitgebreid. Ook in het buitenland werden door deze firma fabrieken gesticht. Een geschilderd portret van A. Jurgens hangt in de kantoren der firma te Oss. Een afdruk hiervan komt voor in De Bakermat der Margarineindustrie (1910). Cunen 