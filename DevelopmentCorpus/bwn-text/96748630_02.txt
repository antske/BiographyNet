Matthes, Agneta Wilhelmina Johanna , onderneemster (Amsterdam 4-10-1847 - Hof van Delft 5-10-1909). Dochter van Jan Willem Frederik Matthes, zeeassuradeur, en Sara
 Hendrina ter Meulen. Gehuwd op 7-10-1869 met Jacob Cornelis van
 Marken, fabrieksdirecteur.
 
 
 
 
 
 
 Agneta Matthes kreeg lager onderwijs in Amsterdam en
 verbleef vervolgens van 1862 tot 1864 op een meisjeskostschool
 te Utrecht. Teruggekeerd in Amsterdam kreeg zij piano-, dans-
 en tekenlessen, en volgde zij godsdienstonderwijs om te worden
 toegelaten als lidmaat van de Waalse kerk. Aldus voorbereid op
 het societyleven in de hoofdstad, ontmoette zij tijdens een
 soir&eacute;e in 1865 de Delftse technologiestudent Jacob
 Cornelis van Marken. Deze aanvaardde in 1869, na
 be&euml;indiging van zijn studie en twee jaar praktijkervaring,
 de opdracht om de eerste gistfabriek in Nederland op te
 richten. Aan de voorbereiding daarvan nam Agneta actief deel.
 Kort voor de Nederlandsche Gist- &amp; Spiritusfabriek NV te
 Hof van Delft in werking trad werd hun huwelijk voltrokken. 
 Het begin van hun echtvereniging werd bepalend voor de
 verdere loop van beider leven, toen zij het feit onder ogen
 moesten zien dat hun huwelijk kinderloos zou blijven. Van dat
 ogenblik af besloot Agneta zich volledig te wijden aan het
 bedrijf en de carri&egrave;re van haar man. Als jonge echtgenote
 vergezelde zij hem dagelijks naar de fabriek, waar zij op het
 kantoor haar eigen lessenaar had. Naast administratieve
 werkzaamheden onderhield zij ook de contacten met de werknemers
 en hun gezinnen. Bij zijn personeelsbeleid wilde het echtpaar
 in de eerste plaats de afzonderlijke werknemers ervan
 overtuigen dat zij niet alleen voor zichzelf bestonden, maar
 deel uitmaakten van een groter geheel om zodoende bij hen een
 gemeenschapsgevoel aan te kweken. Een tweede drijfveer van de
 Van Markens was hun geloof in de vooruitgang. Om die reden
 schonken zij veel aandacht aan de verhoging van het
 ontwikkelingspeil van hun arbeiders. Vanaf de oprichting van de
 fabriek stelden zij basislonen vast, die een verantwoord
 bestaansniveau waarborgden. Sinds 1874 kon daarenboven een
 premie worden verdiend, terwijl nog weer later het personeel
 een aandeel in de overwinst van de onderneming werd
 toegekend. 
 Het was op initiatief van Agneta dat de Van Markens in 1873
 voor eigen rekening de parfumeriefabriek 'Maison Neuve' te
 Delft oprichtten, waarvoor de alcohol (spiritus) van de
 gistfabriek kon worden betrokken. Voor inzendingen naar
 internationale tentoonstellingen werd in speciale gevallen
 samengewerkt met 'De Porceleyne Fles' in Delft, die dan de
 faience flacons leverde. De onderneming stond op naam van J.C.
 van Marken, omdat een vrouw onder de toenmalige wetgeving niet
 handelingsbekwaam was, maar in werkelijkheid werd dit
 parfumeriebedrijf door Agneta geleid. Zij behaalde daarmee
 uitstekende resultaten, waarvoor ze internationale erkenning
 verwierf in de vorm van verschillende prijzen en
 onderscheidingen. Eind 1886 verkocht zij het bedrijf. Redenen
 van zakelijke en persoonlijke aard vormden daartoe de
 aanleiding. 
 In de eerste plaats namen andere zaken een dusdanige vlucht,
 dat prioriteiten moesten worden gesteld. Voor de dagelijkse
 leiding van de gistfabriek werd een neef van Van Marken, F.G.
 Waller, aangetrokken. In verband met de uitbreiding van het
 personeel was in 1880 een Afdeeling Belangen van het Personeel
 in het leven geroepen, aan het hoofd waarvan G. Knuttel, een
 achterneef van Van Marken, werd geplaatst. Inmiddels waren de
 Van Markens zich gaan interesseren voor de jonge
 margarine-industrie in Nederland. Met deelneming van eigen
 kapitaal, maar ook met dat van Agneta's moeder, richtten zij in
 1883 de Nederlandsche Oliefabriek NV op, die op een terrein
 naast de gistfabriek werd gevestigd. Bij dit initiatief was
 Agneta wederom ten nauwste betrokken. Toen Van Marken
 definitief besloot ook de directie van deze fabriek op zich te
 nemen, kon F.G. Waller tot mededirecteur van de gistfabriek
 worden benoemd. In 1886 werd de Delftse Lijm- &amp;
 Gelatinefabriek NV overgenomen en eveneens onder leiding van
 Van Marken geplaatst. Zowel in de olie- als in de lijmfabriek
 voerde het echtpaar het personeelsbeleid in zoals dat in de
 gistfabriek was ontwikkeld. Voorts waren de Van Markens in 1882
 begonnen 'een lievelingsidee te verwezenlijken en daarmee hun
 levenstaak te voltooien' (Van Marken, [
  Levensidealen 

 ], 139), namelijk het aanleggen van een woonpark voor het
 personeel. Daartoe kochten zij uit eigen middelen en wederom
 met de financi&euml;le hulp van Agneta's moeder, een achter de
 gistfabriek gelegen terrein van vier hectaren. Dit tuindorp
 kreeg de naam 'Agneta-Park'. Om tot de keuze van een
 verantwoord woningtype te komen had Agneta van Marken tevoren
 bij 48 arbeidersgezinnen in Delft en omgeving een onderzoek
 ingesteld naar hun woongewoonten en -wensen. Het lag in de
 bedoeling van de oprichters, dat het complex geleidelijk in
 eigendom van de bewoners zou overgaan; daartoe werd opgericht
 de NV Gemeenschappelijk Eigendom, een streven dat echter nooit
 werd verwezenlijkt. 
 Deze zakelijke ontwikkelingen hadden tot gevolg dat Agneta
 steeds verder van de dagelijkse gang van zaken verwijderd
 raakte. Maar ook redenen van persoonlijke aard werkten daaraan
 mee. Al op veertigjarige leeftijd deden zich symptomen voor die
 erop wezen, dat Van Marken roofbouw op zijn lichaam en geest
 pleegde. Tot herstel van zijn zenuwpijnen bezochten de Van
 Markens in toenemende mate badplaatsen in het buitenland.
 V&oacute;&oacute;r de aftakeling van Van Marken zich in steeds
 sneller tempo zou voltrekken, kreeg Agneta nog een andere
 pijnlijke ervaring te verwerken. Tijdens &eacute;&eacute;n van zijn
 ziekteperioden in 1886 kreeg Agneta een aan haar man gerichte
 boodschap in handen, waaruit bleek dat hij al sinds 1871 een
 buitenechtelijke verhouding had. Hieruit waren vijf kinderen
 geboren, van wie er inmiddels twee op jeugdige leeftijd waren
 gestorven. Toen de moeder van deze kinderen drie jaar later op
 zesendertigjarige leeftijd aan tuberculose overleed, stond Van
 Marken voor de moeilijke opgave de beide meisjes van acht en
 zeventien jaar en een jongen van vijftien jaar verder te
 verzorgen. Agneta van Marken, die deze ontwikkeling had zien
 aankomen, deelde haar echtgenoot daarop mede dat zij van de
 situatie op de hoogte was en bereid te zijn de kinderen in hun
 gezin op te nemen. Hoewel het heette dat de Van Markens drie
 pleegkinderen in huis hadden opgenomen, was de ware toedracht
 op den duur een publiek geheim. 
 Deze ingrijpende veranderingen in haar persoonlijk leven,
 gevoegd bij de eerder genoemde zakelijke wijzigingen, maakten
 dat Agneta haar werkzaamheden buitenshuis moest beperken tot
 het volbrengen van representatieve verplichtingen, die
 desalniettemin veelvuldig en veelzijdig waren. In de loop van
 1900 werd de lichamelijke toestand van Van Marken steeds
 zorgwekkender. In 1905 zag hij zich ten slotte gedwongen al
 zijn functies neer te leggen. Daarmee kwam er ook een einde aan
 Agneta's bemoeienissen met de zaken. Een jaar later overleed
 Van Marken. Na zijn dood heeft Agneta zich ingespannen de
 herinnering aan zijn persoon en werk levend te houden. In 1907
 verscheen een bloemlezing uit zijn brieven, gedichten en
 schetsen vanaf zijn studententijd, en een jaar later verzorgde
 zij een heruitgave van de circa 360 hoofdartikelen die Van
 Marken tussen 1882 en 1905 in 
  De Fabrieksbode 

 , het personeelsblad van de fabrieken, had gepubliceerd. 
 Tijdens een bezoek aan Londen, in oktober 1895, had Agneta
 zich laten analyseren door miss J.A. Fowler op basis van
 frenologische waarnemingen. De resultaten van dit onderzoek
 waren neergelegd in een rapport. In dat zelfde jaar had James
 Coates in het blad 
  The Housewife 

 (10 (1895) 115 (juli) 433-435) een vergelijkende studie het
 licht doen zien getiteld 'Character sketches. Based on
 physiognomy and graphology: Mr. and Mrs. Van Marken ...'. In
 deze studies wordt Agneta Matthes beschreven als een
 intelligente en kordate vrouw met een brede belangstelling, een
 hoogontwikkeld plichtsbesef, en een groot organisatietalent.
 Zij droeg gemakkelijk verantwoordelijkheid, vooral op moreel en
 sociaal gebied, en was in staat leiding te geven. Wel schortte
 het haar, volgens Fowler, aan voldoende financieel inzicht. In
 vergelijking met haar echtgenoot was Agneta, volgens Coates,
 praktischer ingesteld: zij nam waar en kwam met voorstellen,
 terwijl Van Marken deze uitwerkte en in praktijk bracht. Zij
 was minder beducht voor de publieke opinie dan haar man,
 rekende te verwachten resultaten niet om in geld, maar deed wat
 ze als noodzakelijk zag en voelde. Agneta was zeer muzikaal.
 Zij was niet alleen een goede pianiste, maar bekend is ook dat
 ze voor de harmoniekapel van de fabrieken muziekstukken schreef
 of arrangeerde. Zij had een grote belangstelling voor
 letterkunde en was in staat haar gedachten goed en beknopt op
 papier te zetten. Een bewijs daarvoor is onder andere het door
 haar nagelaten, niet uitgegeven 'Tagebuch', dat gedichten van
 haar bevat. Ook publiceerde zij korte artikelen in 
  De Fabrieksbode 

 , die met 'A' of 'A.v.M.' werden ondertekend. 
 Ruim drie jaar na de dood van haar man overleed Agneta van
 Marken-Matthes. Zij werd begraven bij haar echtgenoot op de
 begraafplaats 'Jaffa' te Delft. 
 
 A: Archief van de Nederlandsche Gist- &amp;
 Spiritusfabriek NV bij Gist Brocades NV te Delft; Familiearchief
 Kerdijk-Schepel in particulier bezit. 
 
 P: 
 Behalve verschillende artikelen tussen 1886 en 1907 in 
  De Fabrieksbode : voorwoord in [ Levensidealen .] 
  Herinneringen uit het leven van J.C. van Marken . Verzameld door A. van Marken-Matthes (Delft [1907]);
 voorwoord in [
  Uit het fabrieksleven. Delft 1869-1905.] Hoofdartikelen uit
 De Fabrieksbode van J.C. van Marken (1882-1905) . Uitg. door A. van Marken-Matthes (3 dln.; Delft [1908]).
 
 
 L: Jul. Post, 
 Musterst&auml;tten pers&ouml;nlicher F&uuml;rsorge von
 Arbeitgebern f&uuml;r ihre Gesch&auml;ftsangeh&ouml;rigen 

 (2 dln.; Berlijn, 1889, 1893) I, 28, 161, 252, II, 156, 159; P.H.
 Davis, 'Agnetapark. A Dutch paradise near Delft', in 
 The Housewife 

 10 (1895) 115 (juli) 399-405; B.H. Pekelharing, 'J.C. van
 Marken', in 
 Woord en Beeld. Ge&iuml;llustreerd Maandschrift 

 (1902) 249-266; G. Knuttel, 'Mevrouw Van Marken', in 
 De Fabrieksbode 

 , 9-10-1909; W. de Vries Wzn., 'J.C. van Marken en ''Het
 Agnetapark'' te Delft', in 
 Tijdschrift voor Sociale Geschiedenis 

 4 (1978) 10 (maart) 3-34. 

 
 I: Delftse vrouwen van vroeger door Delftse vrouwen van nu. Onder red. van A. Meijer-Schaap e.a. (Delft 1996, derde druk) 104 [Foto: Co&ouml;peratief Phot. Atelier van Marken]. 





 W. de Vries Wzn.&#134;