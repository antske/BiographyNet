ITERSON, FREDERIK HENDRIK 
GIJSBERTUS VAN, * Aarlanderveen 9 juli 
1804, t Leiden 25 okt. 1884. Zn. van Jan 
Egens van Iterson, kostschoolhouder, en Justina Muntendam. Stud. theol. Leiden 1823. 
Herv. pred. Benthuizen 1830, Thamen a.d. 
Amstel 1834, Weesp 1837, Arnhem 1839, 
Leiden 1847-1860 (emer.). Hij huwde op 8 juli 
1830 te 's-Hertogenbosch met Aaltje Bosch 
(1809-1886). 
Van I. heeft zich in wetenschappelijk opzicht 
vooral verdienstelijk gemaakt op kerkhistorisch terrein; hij legde zich zelfstandig toe op 
het Middelnederlands en de paleografie. Te 
Weesp vond Van I. op zekere dag in de kamer 
der kerkmeesters een grote hoeveelheid boeken, waarvan bij nader onderzoek bleek dat 
deze deel hadden uitgemaakt van de bibliotheek van het klooster St. Jan Evangelist. Hij 
bestudeerde en inventariseerde deze collectie 
(thans in de K.B. te 's-Gravenhage); later publiceerde hij hierover een geschrift Stemmen 
uit den voortijd, die verdienen nog eens gehoord 
te worden (1857).</div>