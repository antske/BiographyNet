WORMSER, JOHAN ADAM, * Amsterdam 
9 okt. 1845, t Hilversum 7 mrt. 1916. Zn. van 
Johan Adam Wormser, gerechtsdeurwaarder, en 
Janke van der Ven. Boekhandelaar en uitgever te 
Amsterdam. Hij huwde op 16 sept. 1869 te 
Amsterdam met Catharina Johanna Höveker 
(1842-1923), d. van Hendrik Höveker, boekhandelaar. 
W., wiens gelijknamige vader (z.a.) sympathiseerde met het reveil, was van beroep effectenhandelaar toen hij door zijn huwelijk in 1870 
in de boekhandel en uitgeverij firma Höveker en 
Zoon werd opgenomen. In 1886 trad zijn 
schoonvader Höveker, toen 79 j., oom van Ph.J. 
Hoedemaker en hervormd gebleven, uit de 
firma. W., die herv. ouderling was maar met de 
doleantie meeging, stichtte hierop naast het 
bestaande een apart fonds onder eigen naam om 
geschriften van dolerenden uit te geven. In 1887 
werd hij directeur-uitgever van De Heraut en De 
Standaard; in 1886 was hij al begonnen met het 
weekblad Patrimonium uit te geven. In 1896 
gingen beide uitgeverijen samen onder de naam 
Höveker en Wormser; in dat jaar volgde eveneens de oprichting van filialen van het bedrijf in 
Zuid-Afrika (Transvaal). 