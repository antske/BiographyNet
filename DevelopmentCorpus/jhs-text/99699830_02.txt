Ishac Fundao (1701-1783) was rond 1723 een Spaans uitgever en schrijver te Amsterdam en woonde in 1728 aan de Herengracht. In de 2de helft van de 18de eeuw vestigde hij zich in Vreeland en bewoonde 'Slotzicht', voorheen het zomerverblijf van de familie Lopes Suasso.
 

 
Ishac Fundao (of Fundam) (1701-1783) was rond 1723 als Spaanstalige uitgever en schrijver in Amsterdam werkzaam. In 1728 woonde hij aan de deftige Herengracht. In datzelfde jaar ging Fundam in ondertrouw met Abigael Senior Coronel. Werken van zijn hand zijn onder andere "Varlos y honestos entretenimentos" uit 1723 en een handschrift "Fratados", dat voornamelijk over Mozes en de profetie handelt. Samen met Abraham Hiskia Querido gaf Fundao in 1723 ook een "Orden de los Mahammadot" voor de zeven dagen van de week uit. In 1724 publiceerde hij een catalogus van Spaanse en Portugese boeken en handschriften.
 
 
In de tweede helft van de 18de eeuw vestigde Ishac zich in Vreeland aan de Vecht waar hij in 1756 "Slotzicht" kocht. Tien jaar later, in 1766, verkocht Ishac Fundam het buiten aan Aron Lopes Suasso, en diende het tot 1790 als zomerverblijf voor de familie Suasso. Ishac hield zich tijdens zijn verblijf op het buiten bezig met het samenstelllen van historische schetsen uit de werken van vermaarde schrijvers. Deze "Noticias y Relaciones Historicas, sacado de los mejors authores" bestaan uit 5 delen en berusten in de bibliotheek van het Portugees-Israelietisch Seminarium Ets Haim te Amsterdam. Volgens een aantekening van zijn hand voltooide hij de vijf delen te Slotzicht in 1767.