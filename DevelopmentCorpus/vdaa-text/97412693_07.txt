OOSTERWIJCK (Maria van) dochter van Jacobus Jo-hannes van Oosterwijck, predikant te Nootdorp, (1623) Voorburg (1636 emeritus in 1666) werd in 1630 te Nootdorp geboren. Al vroeg eene besliste neiging voor de schilderkunst aan den dag leggende, werd zij aan de opleiding van den vermaarden Utrechtschen schilder J.D. de Heem toevertrouwd. Na verloop van weinige jaren had zij zulk eene hoogte in de kunst bereikt dat haar roem zich alom verbreidde en buitenlandsche vorsten als elkanderen het vermaak betwistten eenig kunstwerk van haar te bezitten. Lodewijk XIV plaatste een bloemstuk van haar breed en uitvoerig penseel in zijn kunstgalerij, ook keizer Leopold en de keizerin begeerde van haar een schilderstuk, versierden er hun kabinet mede, en gaven haar, zoo waren zij over hare kunst voldaan, hunne met diamanten omzette portreften. Koning Willem III betaalde f 900,00 voor een harer kunststukken en de koning van Polen f 2,400,00 voor 3 bloemstukken. In de keizerlijke galerij te Weenen is nog een stuk van haar aanwezig, voorstellende een Bouquet, zamengesteld uit verschillende soort van bloemen, onder welke voornamelijk een zonnebloem bewonderd wordt: deze bouquet is in een porceleinen pot geplaatst, die op eene tafel staat. In de koninklijke galerij te Berlijn bevonden zich twee stukken van haar penseel, Bloemen in een glazen vaas en een meloen, perscheidene trossen druiven enz. op een marmeren tafel geplaatst, waarachter een gordijn, alles schoon van kleur en met zorg bewerkt. Het getal harer schilderijen is gering, zij werden meest alle buitenlands verkocht. Zij is ongehuwd in 1693 te Uitdam overleden.  Â  Zie Lev. van N.M. en Vrouw. D. VIII bl. 255, Soermans, Kerk. register bl 44, 132; Immerzeel, t.a.p. bl. 281; Kramm, t a.p. bl. 1223; Kobus en de Rivecourt.