OBERMAN (Anthony) in 1781 te Amsterdam geboren, werd door bekwame meesters in de schilderkunst opgeleid. Hij schilderde later Geldersche en Overijselsche landschappen, weiden met vee, paardenstallen en vooral in zijn laatsten tijd, bloemen tuinstukken. Zijn penseel was zeer vruchtbaar. Op het Paviljoen te Haarlem is van hem eene schilderij eene vaas met bloemen voorstellende; een dergelijke werd op de verkooping van Bernet voor f 105,00 verkocht.  Hij gaf 12 stuks gelithographeerde landschappen bij de Gebroeders Portman to Amsterdam in het licht en etste 20 stuks fragmenten van dieren. Sedert 1833 was hij lid van de koninklijke Academie van Beeldende Kunsten te Amsterdam, en overleed aldaar 20 Oct. 1845, in den ouderdom van 64 jaren. Zijn portret komt voor in het bekende werk van J.E. Marcus. Â  Zie Immerzeel. Lev. en Werk d. Holl. en Vl. Kunstsch. D. II, bl. 273; Kramm. Lev. en Werk der Holl. en Vl. Kunstsch. D. IV, bl. 1217.