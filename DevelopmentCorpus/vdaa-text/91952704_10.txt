HOEN (Pieter 't), in 1745 te Utrecht geboren en in 1828 overleden, een der hoofden der patriottische partij, schrijver van het algemeen en sterk gelezen tijdschrift: De post van den Nederrhijn. Hij was een niet ongelukkig dichter en vooral bevallig kinderdichter. Zijn gegraveerd portret bestaat. Hij schreef: Proeve van kleine gedichten voor kinderen, Utrecht 1776. Nieuwe proeven van kleine gedichten, 6 stukjes, Amst. 1779. 8o. m. pl. Ter glorierijke nagedachtenis van van Bentinck, 1781. Nieuwe spectatoriaale schouwburg, behelzende oorspronkelijke tooneelstukken, ter verbetering der Nederduitsche zeden, versierd met nieuw geinvent. kunstpl., Amst. 1782-1789, 2 d. 8o. Mars in boeijen of het herstel van den vrede; boertig godenspel, Arnhem 1802. Het verjaaringsfeest of de te Amiens geslooten vrede, blijsp. ald. 1802. kl. 8o. Â  Zie Beroerd Nederl., D. IV.; van Kampen, Vad. Karakterk., D. II bl. 709; van der Aa, Nieuw Biogr. Anth. Crit. Woordenb., D. II. bl. 229; Arrenberg, Naamreg. van Boek, bl. 189; Cat. der Maatsch. van Ned. Letterk., D. I. bl. 111.