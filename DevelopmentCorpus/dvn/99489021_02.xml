<biodes version="1.0">
  <fileDesc>
    <title/>
    <author>Withuis, Jolande</author>
    <ref target="http://www.historici.nl/Onderzoek/Projecten/DVN/lemmata/data/Juliana"/>
    <date when="2012-09-14"/>
    <revisionDesc>
      <changed when="2012-09-20"/>
    </revisionDesc>
    <publisher>
      <name>Digitaal Vrouwenlexicon van Nederland</name>
      <ref target="http://www.historici.nl/Onderzoek/Projecten/DVN"/>
    </publisher>
  <idno type="source">dvn</idno></fileDesc>
  <person>
    <idno type="id">Juliana</idno>
    <persName><name type="geslachtsnaam">Juliana </name></persName>
    <sex value="2"/>
    <event type="birth" when="1909"/>
    <event type="death" when="2004"/>
  <idno type="bioport">99489021</idno></person>
  <biography>
    <graphic url="http://www.historici.nl/Onderzoek/Projecten/DVN/plaatjes/Julianaaaa.jpg"/>
    <text>&lt;html&gt;&lt;head&gt;&lt;meta http-equiv="Content-Type" content="text/html; charset=UTF-8"&gt;&lt;link rel="stylesheet" type="text/css" href="stylesheet"&gt;&lt;/head&gt;&lt;body&gt;

&lt;p class="MsoNormal"&gt;&lt;b&gt;JULIANA Louise Emma
Marie Wilhelmina prinses van Oranje-Nassau etc. &lt;/b&gt;(geb. Den Haag 30-4-1909&#8212;gest.
Soestdijk 20-3-2004), koningin der Nederlanden. Dochter van Wilhelmina &lt;strong&gt;&lt;span&gt;Helena Pauline Maria&lt;/span&gt;&lt;/strong&gt;&lt;b&gt; &lt;/b&gt;van Oranje-Nassau (1880-1962), koningin
der Nederlanden, en Hendrik hertog van Mecklenburg (1876-1934). Juliana van
Oranje-Nassau trouwde op 7-1-1937 in Den Haag met &lt;b&gt;Bernhard prins von Lippe-Biesterfeld&lt;/b&gt; (1911-2004). Uit dit huwelijk
werden 4 dochters geboren.&lt;/p&gt;



&lt;p class="MsoNormal"&gt;&lt;img src="plaatjes/Julianaaaa.jpg" class="dvn"/&gt;De geboorte van prinses Juliana in 1909 leidde in Nederland
tot een ongekende uitbarsting van vreugde. Al hadden velen gehoopt op een zoon als
troonopvolger, de opluchting dat er in het Oranjehuis een nakomeling was
geboren, won het van de teleurstelling over haar sekse. &#8216;De hope der natie&#8217;,
genoemd naar &lt;a href="http://www.historici.nl/Onderzoek/Projecten/DVN/lemmata/data/stolberg"&gt;Juliana van Stolberg&lt;/a&gt;, kwam acht jaar na het huwelijk van koningin Wilhelmina en prins Hendrik ter wereld. Wilhelmina&#8217;s voorafgaande miskramen
hadden tot bezorgdheid geleid over het voortbestaan van de dynastie. Wanneer er
geen directe afstammeling geboren zou worden, zou er na de dood van Wilhelmina een
Duitse prins op de Nederlandse troon komen. In 1922 werd de grondwet zodanig gewijzigd
dat dit onmogelijk werd. &lt;br/&gt;&lt;/p&gt;&lt;p class="MsoNormal"&gt;&lt;b&gt;Jeugd&lt;/b&gt; &lt;br/&gt;&lt;/p&gt;

&lt;p class="MsoNormal"&gt;Juliana of &#8216;Jula&#8217;, zoals zij thuis en door vriendinnetjes
werd genoemd, bleef enig kind. Ze groeide op in paleis Het Loo en in de twee
Haagse paleizen: Huis ten Bosch en Noord&#173;einde. Ook haar opvoeding werd getekend
door vrees over het voortbestaan van de dynastie. Zo mocht ze vanwege het
gevaar van besmetting alleen stevig ingepakt naar buiten en moest ze in de tuin
hand&#173;schoentjes aan, voor het geval dat ze een giftige bloem zou plukken. Al
trachtte haar moeder haar &#8216;geliefde kind&#8217; een minder ge&#239;soleerde en vrolijker jeugd
te geven dan zij zelf had gehad, de omgeving waarin Juliana volwassen werd, bleef
in hoge mate wereldvreemd. Majesteitelijkheid stond voor de Tweede Wereldoorlog
nog gelijk aan fysieke en mentale distantie. Aan het hof werd de dagelijkse
gang van zaken bestierd door een adellijke hofhouding die zich ver verheven
voelde boven de bevolking en zich schrap zette tegen modernisering. Zeker rond Het
Loo waren de verhoudingen nog feodaal. &lt;/p&gt;

&lt;p class="MsoNormal"&gt;Haar emotionele isolement compenseerde de kleine Juliana
door een innige gehechtheid aan haar diverse gouvernantes en verzorgsters. Om
haar in contact te brengen met leeftijdgenootjes lieten haar ouders haar
onderwijzen in een schoolklasje met drie adellijke meisjes. Niettemin kreeg ze
vanaf haar elfde priv&#233;onderricht omdat ze op haar achttiende gereed moest zijn om
de troon te bestijgen. In die jaren kwamen er regelmatig groepen meisjes kamperen
in de kroondomeinen rond Het Loo. &lt;/p&gt;



&lt;p class="MsoNormal"&gt;Juliana had een stevige wil. Ze was eigenzinnig en kon
koppig zijn. Zo knipte ze in 1927 tegen de zin van haar moeder haar lange haar
af, een daad die toentertijd het streven van vrouwen naar onafhankelijkheid symboliseerde.
In diezelfde tijd kreeg ze voor elkaar dat ze mocht gaan studeren. &lt;span&gt;Ze was zeer gesteld op haar goedgemutste maar
weinig sophisticated vader. De allengs toenemende spanningen tussen haar ouders
wierpen dan ook een schaduw over haar jeugd. Waar haar vader voor Juliana de
minder formele en minder op protocol gerichte levensstijl belichaamde waarnaar zij
haar leven lang zou verlangen, maakten zijn schuinsmarcheren en geld&#173;smijterij
hem voor haar moeder tot een bron van g&#234;ne en verdriet.&lt;span/&gt;&lt;span&gt;&lt;br/&gt;&lt;/span&gt;&lt;/span&gt;&lt;/p&gt;

&lt;p class="MsoNormal"&gt;Juliana&#8217;s Leidse studietijd (van september 1927 tot februari
1930) was vermoedelijk de plezierigste tijd van haar leven. Ze woonde in Katwijk,
in een villa met enkele medestudentes, en genoot met volle teugen van het
studentenleven. Als lid van de Vereniging van Vrouwelijke Studenten te Leiden (VVSL)
nam ze deel aan velerlei verenigingsactiviteiten; ze liet zich door haar mede-studentes
tutoyeren en sloot vriendschappen voor het leven. Clubjes met vriendinnen boden
haar tot op hoge leeftijd veilige havens waar ze het gevoel had &#8216;zichzelf&#8217; te kunnen
zijn en even kon vergeten waartoe zij was voorbestemd. Zo was ze een actief lid
van toneelclubs, een vrouwendiscussieclub, een bijbelclub en haar Leidse
jaarclub De Zestigpoot.&lt;/p&gt;

&lt;p class="MsoNormal"&gt;In haar studie hield Juliana zich onder meer bezig met godsdienst&#173;fenomenologie,
moderne letterkunde, Nederlandse geschiedenis (ze had grote waardering voor het
werk van haar hoogleraar J. Huizinga) en volkenrecht, in het bijzonder gericht op
de bestuursverhou&#173;dingen in Nederlands-Indi&#235;. De Leidse opleiding
vertegenwoordigde een relatief progressieve stroming in de Indologie. Eveneens
van invloed op Juliana&#8217;s levensbeschouwelijke belangstelling waren haar contacten
met vrijzinnig christelijke studenten. In ethisch bevlogen kringen als de Nederlandse
Christen Studenten Vereniging (NCSV) werd in de jaren 1930 gretig gediscussieerd
over antimilitarisme, Volkenbond, oecumene en het streven dat in 1945 de &#8216;doorbraak&#8217;
zou gaan heten: het opheffen van de kloof tussen de godsdienstige en levensbeschouwelijke
zuilen. &lt;/p&gt;

&lt;p class="MsoNormal"&gt;&lt;b&gt;Huwelijk en oorlog&lt;/b&gt;&lt;/p&gt;



&lt;p class="MsoNormal"&gt;Na haar studie werd Juliana opnieuw geconfronteerd met de dynastieke
dwang tot voortplanting. Zij werd geacht te trouwen; de diplomatieke dienst kreeg
tot taak een passende echt&#173;genoot voor haar te vinden (de aanstaande
prins-gemaal diende van adel te zijn, protestant, gezond, en in het bezit van
enig vermogen). Naarmate meer van de aangedragen kandidaten afvielen, werden de
opmerkingen van de merendeels bejaarde adellijke heren inzake haar vermeende
onaantrekkelijkheid denigrerender. Hoe de kroonprinses deze vernederende gang
van zaken heeft ervaren, weten wij niet. Vast staat dat Juliana zich bij deze
koppelpogingen weinig meegaand toonde.&lt;/p&gt;



&lt;p class="MsoNormal"&gt;Die recalcitrantie smolt weg toen zich tijdens de
wintersport van 1936 een jonge Duitse prins aandiende, Bernhard von Lippe-Biesterfeld.
Juliana werd verliefd en zij trouwden op 7 januari 1937 in Den Haag. Tijdens
hun drie maanden lange huwelijksreis, waarin het jonge paar zich omringde met
figuren uit de Europese jetset en zelfs een casino bezocht, onderging Juliana op
instigatie van haar man een uiterlijke transformatie. Zij keerde terug als een
mondaine jonge vrouw.&lt;span&gt;&lt;br/&gt;&lt;/span&gt;&lt;/p&gt;

&lt;p class="MsoNormal"&gt;Het jonge paar vestigde zich op afstand van de Haagse
politiek in het centraal gelegen Paleis Soestdijk, waar beiden tot hun dood zouden
wonen. Ze lieten het paleis ingrijpend verbouwen. In de rechtervleugel werd een
comfortabel gezinshuis ingericht, modern gemeubileerd en voorzien van de
nieuwste snufjes zoals elektrisch beweegbare ramen, een bioscoopzaal en in het
park tennisbanen en een zwembad. Dat Juliana later ook als staatshoofd niet in Den
Haag ging wonen en er &#233;&#233;n woning op nahield in plaats van een zomer- en een
winterresidentie, baarde opzien. Op 31 januari 1938 werd op Soestdijk prinses
Beatrix geboren, op 5 augustus 1939 prinses Irene. &lt;/p&gt;

&lt;p class="MsoNormal"&gt;Na de Duitse inval van 10 mei 1940 vertrokken Juliana en Bernhard
en hun dochtertjes ijlings naar Engeland, een dag later gevolgd door koningin
Wilhelmina. In Londen werd een regering in ballingschap gevormd. Terwijl Bernhard
en de koningin in Londen bleven, werden Juliana en de prinsesjes voor hun
veiligheid naar Canada gestuurd. Daar leefden zij in een voorstad van Ottawa met
relatief weinig personeel en kwamen Bernhard en Wilhelmina hen af en toe opzoeken.
Leven zonder hofhouding betekende voor Juliana een bevrijding. Tegelijkertijd was
haar leven in Canada aanmerkelijk minder huiselijk dan wel wordt gedacht.
Teneinde de geallieerde zaak te bepleiten onderhield ze contact met de
Amerikaanse president F.D. Roosevelt en diens vrouw Eleanor. Verder bezocht ze
onder meer Suriname en de Nederlandse Antillen. In 1943 werd in Ottawa prinses
Margriet geboren. &lt;/p&gt;

&lt;p class="MsoNormal"&gt;In april 1945 vestigden Juliana en Wilhelmina zich in Breda.
In juni ging Juliana haar dochters ophalen uit Canada en in augustus hernam het
herenigde gezin zijn leven op Soestdijk. Daar werd op 18 februari 1947 een
vierde dochter geboren, prinses Marijke, die zich later Christina ging noemen. Na
haar geboorte bleek dat het jongste prinsesje een ernstige oogafwijking had als
gevolg van de rodehond die Juliana tijdens de zwangerschap had opgelopen.&lt;/p&gt;

&lt;p class="MsoNormal"&gt;&lt;b&gt;Staatshoofd&lt;/b&gt;&lt;/p&gt;



&lt;p class="MsoNormal"&gt;De oorlog had een zware tol ge&#235;ist van de vitaliteit van Wilhelmina
(die eigenlijk al in 1938 had willen aftreden). Alvorens Juliana op 4 september
1948 haar moeder opvolgde als koningin, was zij al van 14 oktober &lt;span&gt;&lt;/span&gt;tot 1 december 1947 en van 12 mei tot 30
augustus 1948 regentes geweest.&lt;/p&gt;



&lt;p class="MsoNormal"&gt;Als staatshoofd installeerde Juliana veertien kabinetten.
Onder &#8216;haar&#8217; 136 ministers waren vier vrouwen &#8211; een vrouwelijke formateur,
(vice-)premier, vice-voorzitter van de Raad van State of voorzitter van Eerste
of Tweede Kamer maakte ze niet mee. De eerste vrouwelijke staatssecretaris (er
waren er tussen 1948 en 1980 zes naast 103 van het mannelijk geslacht) was in
februari 1953 de katholieke &#8216;mejuffrouw&#8217; &lt;a href="http://www.historici.nl/Onderzoek/Projecten/DVN/lemmata/data/Waal_de"&gt;Anna de Waal&lt;/a&gt;. Juliana be&#235;digde haar,
naar ze zelf ooit vertelde, met &#8216;de laarzen aan&#8217;, omdat ze onderweg was naar de
Zeeuwse watersnoodramp. Juliana&#8217;s optreden gedurende die ramp (met een
hoofddoek om en inderdaad in kaplaarzen) symboliseert haar positie: betrokken
bij menselijk leed en liefst zo onopvallend mogelijk te midden van haar
landgenoten. Ze schafte de reverence af en liet zich aanspreken als &#8216;mevrouw&#8217;.
Die weinig majesteitelijke houding bezorgde haar op den duur een immense
populariteit.&lt;/p&gt;

&lt;p class="MsoNormal"&gt;Juliana&#8217;s populariteit lijkt niet te hebben geleden onder
het feit dat haar 32-jarig koningschap werd getekend door een opeenvolging van crises
en conflicten. Op het moment dat zij aantrad was Nederland verwikkeld in een wrede
koloniale oorlog met de republiek Indonesia, het voormalig Nederlands-Indi&#235;.
Juliana tekende in 1949 de akte van soevereiniteitsoverdracht. De afwikkeling
van de Tweede Wereldoorlog bracht haar in conflict met het kabinet. Zij weigerde
in 1952 in te stemmen met het voorstel van minister van Justitie H. Mulderije
om geen gratie te verlenen aan de ter dood veroordeelde oorlogsmisdadiger W.
Lages. Hoewel het hele kabinet Mulderije steunde, bleef Juliana bij haar
weigering. Verkiezingen voorkwamen een constitutionele crisis. De na de
verkiezingen aangetreden minister L.A. Donker ging met tegenzin akkoord met het
standpunt van de koningin. Lages kreeg gratie.&lt;/p&gt;

&lt;p class="MsoNormal"&gt;In datzelfde jaar botste Juliana met de ministerraad en haar
man over de redevoeringen die zij in april wilde uitspreken tijdens haar tournee
door de Verenigde Staten. Met hun hoog pacifistische gehalte stonden de door haarzelf
geschreven redevoeringen haaks op de regeringspolitiek, die overeenkomstig de politiek
van de Noord-Atlantische Verdragsorganisatie (NAVO) een onverzoenlijke houding voorstond
tegenover de totalitaire dreiging vanuit de Sovjet-Unie en haar
satellietstaten. Dit gaf ook echtelijke spanningen: prins Bernhard weigerde mee
op reis te gaan als Juliana deze speeches zou uitspreken. De minister van Buitenlandse
Zaken achtte het gedrag van Juliana inconstitutioneel aangezien haar
redevoeringen onder de ministeri&#235;le verantwoordelijkheid vielen. Desondanks
kreeg Juliana in hoge mate haar zin.&lt;/p&gt;



&lt;p class="MsoNormal"&gt;Nauw hiermee samenhangend was de affaire rond Juliana&#8217;s
vriendschap met &lt;a href="http://www.historici.nl/Onderzoek/Projecten/DVN/lemmata/data/Hofmans"&gt;Greet Hofmans&lt;/a&gt;, de pacifistische gebedsgenezeres die Juliana en
Bernhard &#8211; tevergeefs &#8211; hadden geconsulteerd in verband met de oogafwijking van
prinses Marijke. Waarschijnlijk werd Juliana&#8217;s innige band met Hofmans mede gevoed
door haar eenzaamheid ten gevolge van de uithuizigheid en ontrouw van haar man.
De vriendschap met Hofmans verstoorde Juliana&#8217;s relaties tot man en dochters. Nadat
Bernhard in 1956 de openbaarheid had gezocht, werd een commissie van drie heren
ingesteld (de commissie-Beel) die het koninklijk paar zou helpen de
huwelijksproblemen op te lossen. Echtscheiding, door Juliana gewenst, was in
die jaren nog taboe, zeker onder katholieken (zoals de commissievoorzitter, voormalig
premier L.J.M. Beel). De uitkomst van deze interventie was een bittere
nederlaag voor de koningin: zij werd gedwongen haar omgang met Hofmans te
staken; Hofmansgezinde leden van de hofhouding werden ontslagen. &lt;/p&gt;

&lt;p class="MsoNormal"&gt;Enkele jaren later leidden de huwelijken van Juliana&#8217;s twee
oudste dochters tot grote onrust. Prinses Irene verloofde zich met de Spaanse
troonpretendent Carel-Hugo de Bourbon Parma en ging over tot het
rooms-katholieke geloof. Zij zag af van parlementaire toestemming voor haar
huwelijk en trouwde in 1964 in Rome buiten aanwezigheid van haar ouders en
zusters. De verloving van Beatrix met Claus von Amsberg, een Duitser die bij de
Wehrmacht had gediend, leidde tot protesten en tot bezorgdheid onder het
voormalig verzet. Bij het huwelijk in 1966 in Amsterdam gooide linkse jeugd rookbommen
naar de koets van het jonge paar.&lt;/p&gt;In 1976 ten slotte rees de verdenking dat prins Bernhard
steekpenningen had aangenomen van de Amerikaanse vliegtuigfabriek Lockheed. De
prins moest zijn functie als Inspecteur-Generaal der Krijgsmacht neerleggen, mocht
in het openbaar niet langer zijn militaire uniform dragen en mocht geen
functies meer bekleden in het bedrijfsleven. Juliana stelde zich in deze zaak
loyaal op jegens haar echtgenoot. Aangenomen wordt dat Bernhard aan strafrechtelijke
vervolging ontkwam doordat zijn vrouw had gedreigd in dat geval af te treden. 

&lt;p class="MsoNormal"&gt;Na haar aftreden bleef prinses Juliana nog enkele jaren actief
betrokken bij zaken die haar speciaal aan het hart gingen, zoals de zorg voor
ouderen en gehandicapten. Vanaf 1999 verscheen zij wegens dementie niet meer in
het openbaar. &lt;span&gt;Prinses Juliana stierf &lt;span&gt;op 20 maart 2004 op paleis Soestdijk en werd op
30 maart bijgezet in de grafkelder van de Oranjes in de Nieuwe Kerk van Delft. Net
als haar ouders had ze bepaald dat zij in het wit zou worden begraven. Zij
wilde daarmee uitdrukking geven aan haar overtuiging dat de dood de overgang
markeert naar een nieuw leven. Overeenkomstig haar nadrukkelijke wens werd de
herdenkingsdienst bovendien geleid door een vrouw, de remonstrantse predikante
Welmet Hudig-Semeijns de Vries van Doesburgh.&lt;/span&gt;&lt;/span&gt;&lt;/p&gt;

&lt;p class="MsoNormal"&gt;&lt;b&gt;Betekenis&lt;/b&gt;&lt;/p&gt;

&lt;p class="MsoNormal"&gt;Juliana heeft haar taak als staatshoofd nooit ten volle
aanvaard. Zij heeft altijd een grote spanning ervaren tussen haar &#8216;zelf&#8217; en
haar koningschap. Anders dan haar moeder viel zij als persoon niet samen met
haar rol als monarch. Anders dan haar man had zij een stekelige relatie tot de
pers, die met de democratisering en de groeiende openheid steeds dieper doordrong
in het priv&#233;leven van de koninklijke familie. &lt;/p&gt;

&lt;p class="MsoNormal"&gt;Dankzij de breed gerespecteerde oorlogsrol van haar moeder
werd Juliana door de bevolking in de armen gesloten. Waar Wilhelmina een echte
oorlogskoningin was geweest, &#8216;de moeder van het verzet&#8217;, werd Juliana de
koningin van de wederopbouw. De belangstelling voor sociale vraagstukken
waarvan ze al in de jaren 1930 blijk gaf, paste bij het tijdsgewricht waarin de
verzorgingsstaat werd uitgebouwd. Datzelfde gold voor haar behoefte aan contact
met &#8216;gewone&#8217; mensen. Dat de sociaal-democratie na de oorlog tot een aanvaarde
regeringspartner werd, had de warme steun van de koningin.&lt;/p&gt;

&lt;p class="MsoNormal"&gt;Net als haar beide ouders had Juliana een sterke hang naar
godsdienst en mystiek, en evenmin als zij liet zij zich in haar religiositeit
beperken door de leer van de Nederlandse Hervormde kerk, waarvan de koninklijke
familie vanouds lidmaat is. Zij toonde zich ge&#239;nspireerd door oosterse
wijsgeren en new age filosofie&#235;n, geloofde in astrologie, re&#239;ncarnatie en
vliegende schotels, en verbaasde het Nederlandse publiek door bij het huwelijk
van haar kleinzoon Maurits in 1998 ter communie te gaan. &lt;/p&gt;

&lt;p class="MsoNormal"&gt;Haar echtgenoot was Juliana&#8217;s achilleshiel. Hun verhouding
berustte harerzijds op het misverstand dat zij en hij dezelfde opvattingen
hadden over vorm en inhoud van een modern koningschap. Ook in affectieve zin
was de relatie asymmetrisch. Tot haar dood toe heeft Juliana gehoopt dat
Bernhard evenveel van haar zou houden als zij van hem.&lt;/p&gt;

&lt;p class="MsoNormal"&gt;&lt;b&gt;Naslagwerken&lt;/b&gt;&lt;/p&gt;

&lt;p class="MsoNormal"&gt;Ditzhuyzen.&lt;/p&gt;



&lt;p class="MsoNormal"&gt;&lt;b&gt;Publicaties&lt;/b&gt;&lt;/p&gt;

&lt;p class="MsoNormal"&gt;De Wereldbibliotheek heeft tussen 1950 en 1958 diverse
uitgaven op de markt gebracht onder de titel &lt;i&gt;Koninklijke
woorden van H.M. Koningin Juliana.&lt;/i&gt;&lt;/p&gt;

&lt;p class="MsoNormal"&gt;Andere toespraken van Juliana die zijn uitgegeven:&lt;/p&gt;

&lt;ul&gt;&lt;li&gt;&lt;i&gt;Mijn naam is Juliana.
Woorden van H.M. Koningin Juliana. Ingeleid door HKH Prinses Wilhelmina der
Nederlanden&lt;/i&gt; (Wageningen z.j.).&lt;/li&gt;&lt;li&gt;&lt;i&gt;Princess Juliana
Speaks &lt;/i&gt;[volledige txt radiorede vanuit Quebec, ws. mei 1940].&lt;/li&gt;&lt;li&gt;&lt;i&gt;Rede en Eed van
Koningin Juliana in de Nieuwe Kerk te Amsterdam op 6 September 1948&lt;/i&gt;
(Amsterdam-Antwerpen 1949).&lt;/li&gt;&lt;li&gt;&lt;i&gt;Tot u spreekt hare
majesteit de koningin: een selectie uit de toespraken door prinses Juliana
gehouden in de periode van 1927-1948 en een verzameling van toespraken gehouden
door koningin Juliana in de jaren 1948-1974&lt;/i&gt;, Fred J. Lammers ed. (Baarn
1974).&lt;/li&gt;&lt;li&gt;&lt;i&gt;27 Kerstboodschappen
van de Koningin 1948-1975&lt;/i&gt; (Nieuwkoop 1976).&lt;/li&gt;&lt;li&gt;&lt;i&gt;&lt;span lang="EN-GB"&gt;A transatlantic friendship. Addresses by queen
Wilhelmina, queen Juliana and queen Beatrix of the Netherlands to the joint
session of the United States Congress&lt;/span&gt;&lt;/i&gt;&lt;span lang="EN-GB"&gt;, Cornelis A. van Minnen ed. &lt;/span&gt;(Middelburg
1992). &lt;/li&gt;&lt;/ul&gt;











&lt;p class="MsoNormal"&gt;&lt;i&gt;&lt;span/&gt;&lt;/i&gt;&lt;b&gt;Literatuur&lt;/b&gt;&lt;/p&gt;

&lt;ul&gt;&lt;li&gt;M.G. Schenk en Magdaleen van Herk, &lt;i&gt;Juliana, vorstin naast de rode loper &lt;/i&gt;(Amsterdam 1980).&lt;/li&gt;&lt;li&gt;Cees Fasseur,&lt;i&gt;
Wilhelmina. De jonge koningin&lt;/i&gt; (Amsterdam 1998).&lt;/li&gt;&lt;li&gt;Berteke Waaldijk, &#8216;Tussen moeder en dochter. Juliana en het
koningschap als maatschappelijk werk&#8217;, &lt;i&gt;Tijdschrift
voor Genderstudies&lt;/i&gt; 2 (1999) nr. 3, 20-32.&lt;/li&gt;&lt;li&gt;Cees Fasseur,&lt;i&gt;
Wilhelmina. Krijgshaftig in een vormeloze jas&lt;/i&gt; (Amsterdam 2001).&lt;/li&gt;&lt;li&gt;Hans Daalder, &lt;i&gt;Drees en
Soestdijk. De zaak Hofmans en andere crises 1948-1958&lt;/i&gt; (Amsterdam 2006).&lt;/li&gt;&lt;li&gt;Cees Fasseur,&lt;i&gt; Juliana
&amp;amp; Bernhard. Het verhaal van een huwelijk, De jaren 1936-1956&lt;/i&gt; (Amsterdam
2009 [tweede druk]).&lt;/li&gt;&lt;li&gt;&lt;i&gt;Paleis Soestdijk.
Drie eeuwen huis van Oranje&lt;/i&gt; (Amsterdam/Zwolle 2009).&lt;/li&gt;&lt;li&gt;Annejet van der Zijl, &lt;i&gt;Bernhard.
Een verborgen geschiedenis&lt;/i&gt; (Amsterdam 2010).&lt;/li&gt;&lt;/ul&gt;&lt;b&gt;Illustratie&lt;/b&gt; &lt;br/&gt;Portret.&lt;br type="_moz"/&gt;&lt;p class="MsoNormal"&gt;Auteur: Jolande Withuis&lt;/p&gt;&lt;/body&gt;&lt;/html&gt;</text>
  </biography>
</biodes>
