Liberale topambtenaar die een lange loopbaan afsloot als secretaris-generaal. Hij was dat eerst vier jaar op het ministerie van Volkshuisvesting en vanaf 1959, toen minister Toxopeus hem daar benoemde, veertien jaar op Binnenlandse Zaken. Begon zijn carrière bij de provincies Friesland en Zuid-Holland en stapte in 1948 over naar het ministerie van Wederopbouw en Volkshuisvesting. Was in 1934 gepromoveerd op een proefschrift over de drinkwatervoorziening. 