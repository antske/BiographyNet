Gematigd CHU-Tweede Kamerlid in het interbellum. Deftige Utrechtse jonkheer, die na advocaat te zijn geweest, burgemeester van Baarn werd. Kwam in 1922 in de Tweede Kamer en hield zich met diverse onderwerpen bezig. In 1923 bood hij De Geer na diens aftreden als minister zijn Kamerzetel aan, maar die maakte daar geen gebruik van. Hetzelfde gebeurde in 1926 na het aftreden van Schokking als minister. Schokking nam dat aanbod wel aan. Rutgers keerde in 1929 terug in de Kamer en bleef tot 1946 lid.