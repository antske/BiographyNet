Van Goeree-Overflakkee afkomstig SDAP-Tweede Kamerlid en vakbondsbestuurder. Oudste uit een groot (christelijk) landarbeidersgezin, die op zijn zestiende havenarbeider werd in Rotterdam. Werd spoedig actief in de socialistische vakbond en later voorzitter van de vakbond voor transportarbeiders. Lange tijd gemeenteraadslid in Rotterdam en vanaf 1937 Tweede Kamerlid. Hield zich vooral bezig met vervoersaangelegenheden en landbouw. Was in de periode 1948-1951 Eerste Kamerlid.