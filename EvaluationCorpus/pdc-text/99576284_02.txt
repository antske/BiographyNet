Eerste Gouverneur van Nederlands Nieuw-Guinea. Werd in Nederlands-Indië geboren. Na zijn studie indologie in Leiden vervulde hij bestuursfuncties in Nederlands-Indië. Zat tijdens de Japanse bezetting in gevangenschap. Na de oorlog keerde hij terug als regeringsadviseur en gedelegeerde in Zuid-Sumatra. Moest als Gouverneur in zeer primitieve omstandigheden het bestuursapparaat in Nieuw-Guinea van de grond af opbouwen. Raakte door de vele arbeid die daarbij kwam kijken spoedig oververmoeid, en trad toen af.