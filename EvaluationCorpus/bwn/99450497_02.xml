<biodes version="1.0">
  <fileDesc>
    <title/>
    <ref target="http://www.historici.nl/Onderzoek/Projecten/BWN/lemmata/bwn3/kieviet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://www.historici.nl/Onderzoek/Projecten/BWN"/>
    </publisher>
  <idno type="source">bwn</idno></fileDesc>
  <person>
    <idno type="id">kieviet</idno>
    <persName><name type="geslachtsnaam">Kieviet</name>, Cornelis Johannes</persName>
    <sex value="1"/>
    <event type="birth" when="1858"/>
    <event type="death" when="1931"/>
    <state type="occupation">schrijver</state>
  <idno type="bioport">99450497</idno></person>
  <biography>
    <graphic url="http://www.historici.nl/Onderzoek/Projecten/BWN/lemmata/bwn3/images/images/KIEVIET.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kieviet, Cornelis Johannes&lt;/strong&gt;, onderwijzer en schrijver van kinderboeken (Haarlemmermeer 8-3-1858 - Haarlem 12-8-1931).

  Zoon van Lourens Kivit, timmerman-aannemer, en Margje Huisman.
  Gehuwd op 4-10-1883 met Gezina Louiza Veldhuijzen van Zanten. Uit
  dit huwelijk werden, behalve een zoon die jong overleed, 1 zoon
  en 1 dochter geboren. 
  
&lt;img src=&amp;quot;images/KIEVIET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kieviet, Cornelis Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Johan Kieviet werd geboren in de toen enige jaren eerder
    drooggelegde Haarlemmermeerpolder, dicht bij het punt waar de
    belangrijkste polderwegen en -vaarten elkaar kruisten; deze
    plaats, die men aanvankelijk 't Kruis of Kruisdorp noemde, heet
    vanaf 1868 Hoofddorp. In de nieuwe polder beproefde Johans
    vader zijn geluk als timmerman-aannemer. Een vetpot zal dit
    niet geweest zijn, want naast haar kinderrijke gezin - elf
    kinderen, van wie Cornelis Johannes het tiende was - hield zijn
    moeder nog kostgangers. Onder hen bevonden zich onderwijzers,
    die wellicht hun invloed in het gezin deden gelden, want drie
    van de kinderen kozen later voor een betrekking bij het
    onderwijs. Een van hen was Johan, die door het plaatselijke
    schoolhoofd opgeleid werd om op 16-jarige leeftijd in Delft de
    kweekschool te kunnen bezoeken. In april 1877 keerde hij naar
    de Haarlemmermeer terug om tegen een jaarwedde van 600,- de
    functie van hulponderwijzer te vervullen aan de lagere school
    te Vijfhuizen. In 1879 werd hij onderwijzer in Lisse, waar hij
    zijn vrouw leerde kennen. Na ook nog korte tijd Den Haag als
    standplaats gehad te hebben, werd Kieviet in 1883 hoofd van een
    eenmansschooltje in Etersheim (gem. Zeevang) in
    Noord-Holland.&lt;/p&gt;
&lt;p&gt;In dit afgelegen dorpje ging Kieviet zich in zijn vrije tijd
    toeleggen op het schrijven van kinderboeken. Elke avond schreef
    hij acht tot tien schoolschriftblaadjes vol met een klein en
    regelmatig handschrift. De volgende dag liet hij zijn
    pennevruchten door zijn leerlingen in de klas voorlezen; zo kon
    hij hun spontane reacties peilen. Doorgaans schreef hij een
    boek in vier tot vijf weken. Als eerste verscheen in 1890 
    &lt;em&gt;De twee neven,&lt;/em&gt;

    gevolgd door 
    &lt;em&gt;Frans van Dorentil&lt;/em&gt;

    (1891). Met de inhoud van deze boeken was Kieviet echter niet
    tevreden; het waren in zijn ogen te veel moralistische romans.
    Als onderwijzer zocht hij naar een stijl die de jeugd zou
    aanspreken.&lt;/p&gt;
&lt;p&gt;Met die gedachte in zijn achterhoofd schreef hij in 1891 
    &lt;em&gt;Uit het leven van Dik Trom.&lt;/em&gt;

    In die tijd kon men echter nog geen waardering opbrengen voor
    de kwajongensstreken en de bespotting van het gezag
    (veldwachter Flipsen) die aan Kieviets brein ontsproten, zodat
    hij aanvankelijk geen uitgever voor dit manuscript kon vinden.
    Dank zij de inspanningen van een van zijn vrienden bleek ten
    slotte de Alkmaarse uitgever P. Kluitman bereid het boek uit te
    geven. In maart 1892 verscheen de eerste druk, die weinig
    aantrekkelijk was uitgevoerd, met een paar eenvoudige
    steendrukplaatjes als illustratie. Het zou acht jaar duren
    voordat de eerste oplage verkocht was. Maar met de tweede druk
    in 1899 begon het boek zijn zegetocht met talrijke herdrukken.
    Dit succes van Dik Trom is misschien gedeeltelijk te verklaren
    uit het feit dat deze tweede druk - evenals de daaropvolgende
    herdrukken - als boek een aantrekkelijk uiterlijk kreeg en
    verlucht werd met fraaie illustraties van de vermaarde tekenaar
    Johan Braakensiek. Een andere oorzaak moet gezocht worden in de
    geleidelijk veranderende opvattingen in de pedagogie en het
    onderwijs ten aanzien van kinderlectuur: meer dan tevoren ging
    de aandacht uit naar de wereld van het kind, waardoor de jonge
    lezer de mogelijkheid kreeg zich te identificeren met de held
    van het verhaal. Onderwijzers en ouders werden toleranter ten
    aanzien van jeugdliteratuur die minder verheven en plechtig van
    toon was. Kieviet bezat een groot inlevingsvermogen in de
    belevingswereld van kinderen, die hij nauwlettend observeerde.
    Hij appelleerde aan hun voorstelling van de echte kwajongen die
    streken uithaalde, avonturen beleefde en zich durfde verzetten
    tegen het als drukkend ervaren gezag van de volwassenen.
    Bovendien maakte Kieviet zijn verhaal aantrekkelijk door Dik
    Trom op te laten groeien in de plattelandsomgeving van het
    kleine dorp; hiermede bouwde hij ongetwijfeld voort op de
    vertrouwde omgeving van zijn eigen kinderjaren. Door een
    overzichtelijk aantal medespelers en dank zij de schildering
    van het ongecompliceerde dorpsleven in een decor van weilanden,
    vee, boomgaarden, korenvelden en vaarten werd de jonge lezer
    een besloten intimiteit geboden, die hij, althans in de grote
    steden, miste. De dikke dorpsjongen, de hoofdpersoon van het
    verhaal, in zijn eenvoud gemakkelijk herkenbaar als 'een rond
    bonk fonkelend vlees' (zie W. Slob, onder L), met zijn lef,
    zijn brutaliteit, zijn snaakse streken - waarvan men zich kan
    afvragen of deze zo nu en dan niet de grenzen van het
    toelaatbare overschreden, ook al is men bereid begrip te hebben
    voor de motieven en de leeftijd van Dik Trom - maar ook zijn
    goedmoedige aard en zijn gevoelig hart, spreekt de kinderen aan
    in een voor hen begrijpelijke taal. Het deerde hun minder dan
    opvoeders en letterkundigen dat de geestelijke vader van hun
    held 'sjablone-achtig' te werk ging en naar goedkope effecten
    streefde om gemakkelijk succes en geldelijk voordeel te
    behalen. Hij gaf hun waarom zij vroegen: een idool om wie zij
    konden lachen.&lt;/p&gt;
&lt;p&gt;Aangemoedigd door dit ongekende succes schreef Kieviet later
    nog vijf Dik Tromboeken: 
    &lt;em&gt;De zoon van Dik Trom&lt;/em&gt;

    (1907), 
    &lt;em&gt;Toen Dik Trom een jongen was&lt;/em&gt;

    (1912), 
    &lt;em&gt;Dik Trom en zijn dorpsgenooten&lt;/em&gt;

    (1920), 
    &lt;em&gt;Het tweede boek van Dik Trom en zijn dorpsgenooten&lt;/em&gt;

    (1923) en 
    &lt;em&gt;Avonturen van Dik Trom&lt;/em&gt;

    (1931). Ze waren min of meer als vervolgdelen bedoeld, waarin
    Kieviet voortborduurde op hetzelfde thema. Zijn geesteskind -
    dat vrijwel dezelfde leeftijd behield - bleef zijn nieuwe
    avonturen beleven in de vertrouwde omgeving. Deze boeken
    verschenen aanvankelijk bij andere uitgevers. Hoewel ook de
    latere boeken over Dik Trom redelijk tot goed verkocht werden,
    konden ze het succes van het eerste boek niet evenaren. In de
    loop der jaren beleefden de Dik Tromboeken vele tientallen
    drukken, ondanks het feit dat de inhoud verouderde. Merkwaardig
    is dat ook de discussies over de pedagogische waarde van de
    boeken steeds weer oplaaien. In oktober 1968 kwam dit in een
    raadsvergadering van de gemeente Haarlemmermeer weer eens
    duidelijk naar voren, toen een voorstel aan de orde kwam om een
    openbare lagere school in Hoofddorp naar Dik Trom te noemen.
    Enkele raadsleden bleken nog steeds moeite te hebben met het
    belachelijk maken van het gezag in dit kinderboek. Na ampel
    beraad werd het voorstel toch aangenomen.&lt;/p&gt;
&lt;p&gt;De royalties van zijn boeken verschaften Kieviet
    aantrekkelijke neveninkomsten. Weliswaar ontving hij voor 
    &lt;em&gt;Uit het leven van Dik Trom&lt;/em&gt;

    slechts 75 gulden en een dubbeltje per verkocht exemplaar, maar
    van zijn later uitgegeven boeken waren de royalties
    aanmerkelijk hoger. Zo incasseerde hij in een periode van
    twintig jaar ruim 15.000,- voor 
    &lt;em&gt;De zoon van Dik Trom.&lt;/em&gt;

    Doordat hij gemakkelijk geld uitgaf en verliezen leed bij het
    speculeren in effecten, verspeelde hij al deze extra inkomsten.
    Hoewel Dik Trom een fantasiefiguur van de auteur was, neemt men
    aan dat Hoofddorp de plaats geweest moet zijn waar de avonturen
    zich afspeelden. Hier bevindt zich sedert 1973 op het
    Marktplein het karakteristieke beeld van Dik Trom - omgekeerd
    zittend op een ezel - dat vervaardigd werd door N. Onckenhout
    in opdracht van de Lions Club Haarlemmermeer. Pogingen om Dik
    Trom ook in vreemde talen uit te geven hadden nauwelijks
    succes, omdat de typische sfeer van het Hollandse polderland
    zich niet laat vertalen; slechts een uitgave in het Maleis werd
    gerealiseerd. Vanaf 1938 zijn de avonturen van Dik Trom
    verscheidene malen - meestal op dilettantistische wijze -
    verfilmd. Al eerder werden toneelbewerkingen van Dik Trom door
    amateurgezelschappen opgevoerd. Kieviet ergerde zich zo aan de
    platvloerse wijze waarop zijn geesteskind ten tonele werd
    gevoerd dat hij zich geroepen voelde zelf een aantal
    toneelbewerkingen te schrijven.&lt;/p&gt;
&lt;p&gt;Kieviet werd bepaald niet alleen een bekend
    kinderboekenschrijver door Dik Trom, al bleef dat wel zijn
    grootste succes. In de vele andere boeken verkoos hij
    afwisselend twee thema's: de beschrijving van spannende
    jongensavonturen en verhalen die geplaatst werden tegen de
    achtergrond van historische gebeurtenissen uit de Nederlandse
    geschiedenis. Eigentijdse avonturenboeken waren bijv. 
    &lt;em&gt;De club 'Van Zessen Klaar'&lt;/em&gt;

    (1898), 
    &lt;em&gt;Wilde Bob&lt;/em&gt;

    (1900), 
    &lt;em&gt;De club op reis&lt;/em&gt;

    (1903), 
    &lt;em&gt;Een dozijn Hollandische jongens&lt;/em&gt;

    (1919) en 
    &lt;em&gt;Het kamp in 't spookbosch&lt;/em&gt;

    (1929). De boeken in dit genre verschenen in een tijd toen ook
    andere auteurs, zoals J.B. Schuil, Chr. van Abkoude en L.
    Roggeveen, bekendheid verwierven met het schrijven van
    jongensboeken. Een succes van langere duur behaalde Kieviet met
    zijn kinderboeken waarin de verhalen historisch werden
    gesitueerd. Bij het schrijven van deze boeken werd hij ter
    zijde gestaan door zijn broer Lourens, die geschiedenisleraar
    was geworden. De haast klassiek geworden boeken 
    &lt;em&gt;Fulco de Minstreel&lt;/em&gt;

    (1892) en 
    &lt;em&gt;Het slot op den&lt;/em&gt;
  &lt;em&gt;Hoef&lt;/em&gt;

    (1897) bieden de jonge lezer ridderavonturen - kennelijk
    ge&amp;iuml;nspireerd op Waker Scotts 
    &lt;em&gt;Ivanhoe&lt;/em&gt;

    - die zich afspelen in de dertiende eeuw, toen de op macht
    beluste edelen en graven van Holland elkaar heftig bestreden. 
    &lt;em&gt;De duinheks&lt;/em&gt;

    (1913) is gesitueerd in de Napoleontische tijd en heeft een
    duidelijk nationale inslag. Tweemaal schreef Kieviet, als
    gevolg van een weddenschap, een detectiveverhaal voor
    volwassenen. Beide boeken. 
    &lt;em&gt;Haar chauffeur&lt;/em&gt;

    (1928) en 
    &lt;em&gt;De moord bij den Hertenkamp&lt;/em&gt;

    (1930), werden een mislukking, omdat ze qua inhoud beneden de
    maat bleven.&lt;/p&gt;
&lt;p&gt;Ondanks alle roem die hem als schrijver van kinderboeken ten
    deel viel bleef hij het onderwijs trouw. In 1903 verliet hij
    Etersheim om schoolhoofd te worden in Zaandam. Al was hij een
    strenge meester, bij zijn leerlingen bleef hij geliefd. Het
    feit dat hij een meester in de vertelkunst was, zal daar niet
    weinig toe hebben bijgedragen. Uit liefhebberij organiseerde
    Kieviet - die een speelse en romantische natuur had - met zijn
    plaatsgenoten in Zaandam operettevoorstellingen. Wegens
    suikerziekte ging hij op 59-jarige leeftijd vervroegd met
    pensioen. Hij vestigde zich daarna in Wassenaar, waar hij tot
    zijn overlijden in 1931 doorging met het schrijven van boeken,
    waarvan er totaal 48 in druk verschenen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-C. Joh. Kieviet onder berusting van mw. R.
  Zandvoort-van Kempen te Hendrik Ido Ambacht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Lijst van werken in 
    &lt;em&gt;Documentatie auteurs en illustratoren van jeugdboeken&lt;/em&gt;

    3 (1979) 13 (ca. juli) IV,1-2.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen over Kieviet en zijn boeken in onder
  P vermeld periodiek IV, 2-4; Lea Wijnberg, 'Alkmaar de bakermat
  van Dik Trom', in 
  &lt;em&gt;Tussen de rails&lt;/em&gt;

  3 (1954) 3 (,) 54-55; W. Slob, 'Dik Trom en zijn geestelijke
  vader', in 
  &lt;em&gt;De waterwolf getemd.&lt;/em&gt;

  Onder red. van Tj.W.R. de Haan ('s-Gravenhage, [1970]) 150-154;
  D.L. Daalder, 
  &lt;em&gt;Wormcruyt met suyker&lt;/em&gt;

  (Schiedam, 1976) 100-102; J. Riemens-Leurslag, 
  &lt;em&gt;Het jeugdboek in de loop der eeuwen&lt;/em&gt;

  (Schiedam, 1977) 179-183; Henk van Gelder, 'C. Joh. Kieviet. Want
  hij had een gevoelig hart', in 
  &lt;em&gt;'t Is 'n bijzonder kind, dat is ie&lt;/em&gt;

  (Bussum, [etc. 1980]) 37-49.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;N.J. Wagemaker, &lt;i&gt;C.Joh. Kieviet&lt;/i&gt; (Nieuwe Niedorp 2000) 4.&lt;/p&gt;



&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>
