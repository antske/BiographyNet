<biodes version="1.0">
  <fileDesc>
    <title/>
    <ref target="http://www.historici.nl/Onderzoek/Projecten/BWN/lemmata/bwn1/deure"/>
    <publisher>
      <name>Biografisch Woordenboek van Nederland:1880-2000</name>
      <ref target="http://www.historici.nl/Onderzoek/Projecten/BWN"/>
    </publisher>
  <idno type="source">bwn</idno></fileDesc>
  <person>
    <idno type="id">deure</idno>
    <persName><name type="geslachtsnaam">Deure</name>, Abraham van der</persName>
    <sex value="1"/>
    <event type="birth" when="1889"/>
    <event type="death" when="1957"/>
    <state type="occupation">omroepbestuurder</state>
  <idno type="bioport">98568550</idno></person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Deure, Abraham van der&lt;/strong&gt;, advocaat, voorzitter NCRV (Enkhuizen 7-2-1889 - Maam 26-3-1957).

Zoon van Jacob van der Deure, landbouwer, en Geertje Greiner. Gehuwd op
20-5-1912 met Maria Lub. Uit dit huwelijk werden 2 zoons en 1 dochter
geboren.



&lt;/p&gt;
&lt;p&gt;Van der Deure heeft in Enkhuizen de gereformeerde lagere school
bezocht en ging in september 1901 naar de christelijke HBS in die
plaats. Een jaar later volgde hij ULO-onderwijs in Amsterdam (niet
afgemaakt), bezocht daarna de christelijke HBS in Rotterdam en legde
tenslotte via Instituut Poutsma in Leeuwarden (particuliere school) in
juni 1907 met goed gevolg het eindexamen HBS-B af. Van der Deure werd
hierop adspirant-landmeter, legde in 1908 het korporaal-examen af, liep
in 1909 college geodesie in Delft, was tijdens de mobilisatie in Edam
gelegerd en studeerde tegelijk rechten in Amsterdam (Vrije
Universiteit). In 1921 deed Van der Deure zijn doctoraal examen, was
daarna docent landmeetkunde aan de Landbouwhogeschool in Wageningen.
Sinds 1922 was hij in Bennekom werkzaam in de advocatuur. Van der Deure
stond aan de wieg van de protestants-christelijke omroep. In mei 1924
had hij gereageerd op een advertentie die in drie protestantse
dagbladen 
&lt;em&gt;(De Standaard, De Nederlander&lt;/em&gt;

en 
&lt;em&gt;De Rotterdammer)&lt;/em&gt;

was geplaatst en een oproep inhield tot steun en medewerking aan de
oprichting van een Christelijke Vereeniging voor Draadlooze Telefonie.
Die advertentie was geplaatst door de 25-jarige journalist en
burgemeesterszoon Pieter Kors Dommisse uit Maassluis. 'Personen,
Vereenigingen, Corporati&amp;euml;n, die hun steun of medewerking geven
willen aan de vorming eener Christelijke Vereeniging voor Draadlooze
Telefonie en de oprichting van een Zendstation' werd verzocht zich
met hem in verbinding te stellen. Onder de bijna negentig reacties was
er een uit Bennekom, afkomstig van mr. A. van der Deure. Zijn brief
bevatte geen algemeen gehouden sympathiebetuiging, maar het aanbod om
metterdaad zijn schouders onder het initiatief te zetten. Van der Deure
kon spoedig de daad bij het woord voegen; op zaterdag 21 juni 1924,
tijdens de eerste bijeenkomst van het zg. Voorlopig Comit&amp;eacute; van de
nieuwe christelijke omroepvereniging, werd hij tot voorzitter daarvan
benoemd. Op 15 november 1924 vond de offici&amp;euml;le oprichting van de
Nederlandsche Christelijke Radio Vereeniging (NCRV) plaats, waarvan
hij, met een door de Duitse bezetter van medio 1941 opgelegde
non-activiteit, tot 1948, toen een fiscale overtreding hem met de
rechter in aanraking bracht, voorzitter is geweest.&lt;/p&gt;
&lt;p&gt;Van der Deure stond bekend als een energiek persoon die diplomatiek
van aard was en vele relaties had, met name in AR-kring. Voor deze
partij zou hij van 1931 tot juli 1945 deel uitmaken van de Gedeputeerde
Staten van Gelderland. Zijn energie zou hij grotendeels in dienst
stellen van de protestants-christelijke omroep, in de eerste plaats om
zendtijd te verwerven bij de Nederlandsche Seintoestellen Fabriek (NSF)
te Hilversum die een zender met een voor die tijd groot bereik bezat.
Van der Deure slaagde daarin: met ingang van 24 december 1924 werd op
de zender van de NSF &amp;eacute;&amp;eacute;n zendavond per week gehuurd. Via zijn
politieke relaties wist Van der Deure enkele jaren later in nauwe
samenwerking met leidende personen (dr. W. van Koeverden en pastoor
L.H. Perquin) van de KRO -aanvankelijk was dat de Roomsch-Katholieke
Bond van Radio-Vereenigingen die kort na de NCRV was opgericht en in
juni 1926 in een stichting, de Katholieke Radio Omroep, werd omgezet
-veel meer zendtijd voor de NCRV - en ook voor de katholieke omroep die
eveneens slechts &amp;eacute;&amp;eacute;n zendavond op de Hilversumse zender had -
te bemachtigen. Ofschoon zijn wens om het orthodox
protestants-christelijke volk over een eigen radiozender te laten
beschikken niet verwezenlijkt kon worden, kreeg de NCRV wel samen met
de KRO een zender te Huizen. In 1930 wist hij - wederom in nauwe
samenwerking met de KRO - te bereiken dat deze verworvenheden ook
wettelijk werden vastgelegd. Het Nederlandse omroepbestel zou vanaf
deze tijd tot 1965 in zijn grondtrekken ongewijzigd blijven.&lt;/p&gt;
&lt;p&gt;Tijdens de Duitse bezetting van ons land heeft Van der Deure, samen
met de secretaris-penning-meester van de NCRV, C.A. Keuning, getracht
het bestaan van de orthodox protestants-christelijke omroep te redden
en de NCRV tegelijk uit handen van de nationaal-socialistische
machthebbers te houden. Dit beleid heeft van de zijde van de NCRV veel
concessies gevergd. De belangrijkste was wel het accepteren van de
strenge Duitse censuur die de NCRV in haar uitzendtaak - met name op
het specifieke terrein van deze omroep: de godsdienstige
programma's - sterk beknotte. De meegaandheid van de NCRV-leiding
betekende tevens dat onbedoeld een bijdrage werd geleverd aan het
streven van het Duitse bezettingsbestuur het omroepbestel ongeschonden
in het nationaal-socialistische propaganda-apparaat op te nemen.&lt;/p&gt;
&lt;p&gt;De verdiensten van Van der Deure op het terrein van de omroep liggen
hoofdzakelijk in de beginperiode van de radio, toen dit massamedium nog
in de kinderschoenen stond. Hij heeft met zijn streven de orthodox
protestanten de zelfstandige beschikkingsmacht over de radio te geven,
er in belangrijke mate voor gezorgd dat de omroep in ons land uit de
commerci&amp;euml;le sfeer werd gehouden, niet uitsluitend
'neutraal' of liberaal werd, en daardoor mede in handen kwam
van confessionele en politieke groepen: orthodox protestanten,
katholieken, vrijzinnig protestanten en sociaal-democraten. De
beschikbare zendtijd werd over de omroeporganisaties van de grote
levens- en wereldbeschouwelijke stromingen verdeeld. Door deze
ontwikkeling werd de radio-omroep vanaf het midden van de jaren twintig
opgenomen in het maatschappelijk patroon van die tijd dat later
verzuiling werd genoemd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Algra, 'De Vereniging', in 
&lt;em&gt;Vrij en gebonden, vijf tig jaar NCRV&lt;/em&gt;

(Baarn, 1974) 9-45; J.H.J. van den Heuvel, 
&lt;em&gt;Nationaal of Verzuild. De strijd om het Nederlandse omroepbestel in
de periode 1923-1947&lt;/em&gt;

(Baarn, 1976).&lt;/p&gt;
&lt;p&gt;J.H.J. van den Heuvel&lt;/p&gt; 
&lt;dtml-var bwn_footer&gt;</text>
  </biography>
</biodes>
