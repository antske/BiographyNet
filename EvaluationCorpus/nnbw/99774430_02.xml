<biodes version="1.0.1">
  <fileDesc>
    <title/>
    <author>Bartelds</author>
    <ref target="http://www.inghist.nl/retroboeken/nnbw?source=8&amp;page_number=874"/>
    <publisher>
      <name>Nieuw Nederlandsch Biografisch Woordenboek (Instituut voor Nederlandse Geschiedenis)</name>
      <ref target="http://www.inghist.nl/retroboeken/nnbw"/>
    </publisher>
  <idno type="source">nnbw</idno></fileDesc>
  <person>
    <idno type="id">nnbw/16702</idno>
    <persName><name type="geslachtsnaam">Hubrecht</name>, Josias Johan</persName>
    <idno type="dbnl_id">hubr010</idno>
  <idno type="bioport">99774430</idno><idno type="bioport">99774430</idno></person>
  <biography>
    <text>HUBRECHT (Josias Johan), zoon van Jan (2). die voorgaat, en van Agatha Lydia van Lanschot, geb. te Leiden 1746, aldaar omgekomen bij de ramp van 12 Januari 1807. Hij werd 20 Maart 1757 honoris causa ingeschreven als student aan de leidsche universiteit, waarna hij 12 Juni 1764 promoveerde in de rechten op een dissertatie De publicis judiciis. Hij werd secretaris van 's lands universiteits vierschaar (1764), hoofdman der schutterij (1765), secretaris van het ambacht Leiderdorp (1770), kolonel der schutterij (1771), adj.-secretaris der stad Leiden (1775), artillerie-meester dier stad (1780), secretaris van curatoren (1783), secretaris der stad Leiden (1784). Onder de puinhoopen van zijn huis is hij door het springen van het kruitschip een smartelijken dood gestorven. Frans van Mieris schilderde zijn levensgroot portret ten voeten uit, op zesjarigen leeftijd. Op 12 Juni 1770 trouwde hij met Anna Maria van Valkenburg, dochter van Mr. Mattheus Willem, burgemeester van Haarlem, en van Christina Wijnanda le Leu de Wilhem, geb. te Haarlem 9 April 1749, overl. te Leiden 26 Maart 1796. Uit dit huwelijk sproten 1) Mr. Johan Alexander van Lanschot Hubrecht, geb. te Leiden 7 Sept. 1771, aldaar overl. 14 Febr. 1794, sedert 1788 secretaris van Stompwijk, Wilsveen, Tedingerbroek en Leidschendam; 2) Christianus Wijnand Hubrecht, geb. te Leiden 17 Januari 1777, overl. te Haarlem 19 Jan. 1805, schepen der stad Haarlem; hij huwde 2 Aug. 1801 Jonkvr. Maria Suzanna Hoeufft, geb. te Haarlem 15 Maart 1780, ald. overl. 29 Dec. 1847, dochter van jhr. Mr. Leonard Pauw geb. Hoeufft, heer van Heemstede, burgemeester van Haarlem, en van Ida Clasina de Mey van Streefkerk; zij schonk hem een zoon Johan Alexander van Lanschot Hubrecht (1802-1851). ontvanger der directe belastingen te Haarlem en Deventer, gehuwd met Maria Jacoba Appelius; 3) Paul Fran&#231;ois, die volgt. Bartelds </text>
  </biography>
</biodes>
