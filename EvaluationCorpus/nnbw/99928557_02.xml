<biodes version="1.0.1">
  <fileDesc>
    <title/>
    <author>Fruytier</author>
    <ref target="http://www.inghist.nl/retroboeken/nnbw?source=6&amp;page_number=965"/>
    <publisher>
      <name>Nieuw Nederlandsch Biografisch Woordenboek (Instituut voor Nederlandse Geschiedenis)</name>
      <ref target="http://www.inghist.nl/retroboeken/nnbw"/>
    </publisher>
  <idno type="source">nnbw</idno></fileDesc>
  <person>
    <idno type="id">nnbw/12372</idno>
    <persName><name type="geslachtsnaam">Lou</name>, Petrus de</persName>
    <idno type="dbnl_id">lou_001</idno>
  <idno type="bioport">99928557</idno><idno type="bioport">99928557</idno></person>
  <biography>
    <text>LOU (Petrus de), Louwius, de Louwe, priester, geb. te 's Hertogenbosch, overl. te Roermond 1599, werd, als student van het Verken, bij de promotie der filosofie te Leuven, 1588, plechtig als primus uitgeroepen. 21 Juni 1592 werd hij professor der filosofie en kanunnik van St. Pieter te Leuven. Het jaar tevoren verbleef hij te Rome, waarschijnlijk met den leuvenschen doctor Henricus Gravius, die aldaar overleed 11 April 1591. Paus Gregorius XIV belastte hem, 5 Juni 1591, een brief van rouwbeklag over te brengen aan de universiteit te Leuven. De brief begint: Redeunte ad vos Petro de Louw Silvaeducensi (zie: Henrici Gravii Lovaniensis St. Th. Doct. et prof. Reg. Oratio 22 Mai 1586, habita in scholis Theologicis, Anno 1647, blz. 1). 1594 komt de Lou nog voor als professor der universiteit. Hij wordt geroemd als zeer bedreven in de oude talen, ervaren in de geschiedenis en de medische wetenschap. Hij was zeer bevriend met Henricus Cuyckius, deken van St. Pieter te Leuven, daarna bisschop van Roermond, zijn begunstiger, en is waarschijnlijk door hem aangespoord om rector te worden der latijnsche school te Roermond. In een brief van Cuyckius uit Grave, Febr. 1599, betreurt deze het groote verlies, dat de school door den dood van P. de Lou geleden heeft. Volgens Analectes en Cat. prim. zou hij eerst 1625 overleden zijn aan de pest. De Lou was Cuyckius behulpzaam bij de uitgave van de werken van den leuvenschen professor Molanus. Cuyckius gaf uit, blijkens approbatie 15 Mei 1592: Militia sacra ducum et principum Brabantiae. Auctore Joanne Molano S. Theol. in Academia Lovan. Doctore. Adjectae sunt ad hujus historiae illustrationem annotationes M. Petri Louwii Sylvaeducensis (Antv. ex off. Plantiniana. Apud Viduam et Joannem Moretum). Blz. 135-136 vindt men de opdracht aan: Cl. V. Henrico Cuyckio univers. Lov. cancellario, geteekend Pet. de Lou; blz. 137 volgt: Ad historiam Joannis Molani de sacra ducum Brabantiae militia notae a M. Petro Louwio Silvaeducensi in lucem emissae. Deze notae bevatten de blz. 137-179 van het zeldzame werkje. P. de Lou maakte uit de aanteekeningen van Molanus zijn bekend werk persklaar. Natales sanctorum Belgii Joan. Molani (Antv. J. Masii 1595) eveneens uitgegeven door Cuyckius (Foppens, Bibl. Belg II, 695, waar door een drukfout als datum der uitgave 1575 wordt opgegeven). Zie: Valerius Andreas, Fasti acad. (Lov. 1650), 246; Analectes hist. eccl. Belg. XX (1886), 247; Habets, Gesch. bisdom Roerm. III, 247; Catalogus omnium primorum univ. Lovan. (Mech. 1824), 41. Fruytier </text>
  </biography>
</biodes>
