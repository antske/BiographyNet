<biodes version="1.0">
  <fileDesc>
    <title/>
    <author>Mariska Vonk</author>
    <ref target="http://www.historici.nl/Onderzoek/Projecten/BWN_1780tot1830/lemmata/data/Wonder"/>
    <date when="2011-09-15"/>
    <revisionDesc>
      <changed when="2012-04-15"/>
    </revisionDesc>
    <publisher>
      <name>Biografisch Woordenboek van Nederland: 1780-1830</name>
      <ref target="http://www.historici.nl/Onderzoek/Projecten/BWN_1780tot1830"/>
    </publisher>
  <idno type="source">bwn_1780tot1830</idno></fileDesc>
  <person>
    <idno type="id">Wonder</idno>
    <persName><name type="voornaam">Pieter Christoffel</name> <name type="geslachtsnaam">Wonder</name></persName>
    <sex value="1"/>
    <event type="birth" when="1777"/>
    <event type="death" when="1852"/>
  <idno type="bioport">86567835</idno></person>
  <biography>
    <graphic url="http://www.historici.nl/Onderzoek/Projecten/BWN_1780tot1830/plaatjes/WONDER Utrechtsarch_1.jpg"/>
    <text>&lt;html&gt;&lt;head&gt;&lt;meta http-equiv="Content-Type" content="text/html; charset=UTF-8"&gt;&lt;link rel="stylesheet" type="text/css" href="stylesheet"&gt;&lt;/head&gt;&lt;body&gt;&lt;p&gt;&lt;strong&gt;&lt;img src="plaatjes/WONDER Utrechtsarch_1.jpg" class="dvn"/&gt;Wonder, Pieter Christoffel&lt;/strong&gt;, schilder (Utrecht 10-1-1777  - Amsterdam 12-7-1852). Zoon van Johan Jacob Wonder, ondernemer, en Anna  Geertruy Bergfeld. Ongehuwd.&lt;/p&gt;
&lt;p&gt;Pieter Wonder werd geboren in  Utrecht in een evangelisch-luthers gezin met zes dochters en twee zoons, van wie  hij het zesde kind en de jongste zoon was. Zijn vader had een goedlopend leerlooiers-  en zeembereidingsbedrijf, en Pieter was voorbestemd hem op te volgen. Hij kreeg  daarom &#8216;ter uitspanning&#8217; niet meer dan wat tekenonderwijs bij de Utrechtse behangsel-  en rijtuigschilder Theodorus de Rouver. Voor hem vervaardigde hij tevens  gedurende een jaar of twee randen rond behangsels. Dat Pieter talent voor het  schilderen had, werd al vroeg onderkend, door onder anderen de gerenommeerde  kunstverzamelaar Jean Aarnout Bennet uit Leiden die van hem een werk aankocht.&lt;/p&gt;
&lt;p&gt;Aangemoedigd door zijn succes  besloot Wonder van het schilderen zijn beroep te maken. Om zich hierin verder  te bekwamen tekende hij, zoals hij zelf verwoordde, &#8216;alle voorwerpen met en  zonder kleuren naar het leven maar na&#8217; (geciteerd in: Algra, 9). Ook nam hij  deel aan de bijeenkomsten van kunstenaars, schrijvers en musici die  plaatsvonden in het huis van de Utrechtse onderwijzer Rijnier Swillens. Hier  leerde Wonder onder anderen de dichteres en schrijfster &lt;a href="http://www.historici.nl/Onderzoek/Projecten/DVN/lemmata/data/PetronellaMoens"&gt;Petronella Moens&lt;/a&gt; kennen. Daarnaast werd hij lid  van het Utrechtse departement van de Maatschappij tot Nut van &#8217;t Algemeen. In  1804 vertrok Wonder &#8211; 27 jaar oud &#8211; naar D&#252;sseldorf om daar in de beroemde  schilderijengalerij van de keurvorst van de Palts de werken van oude meesters  als Peter Paul Rubens en Anthony van Dyck te bestuderen en kopi&#235;en. Ook tekende  hij daar op de gerenommeerde Kurf&#252;rstlich-Pf&#228;lzische  Academie naar afgietsels uit de klassieke oudheid.&lt;/p&gt;
&lt;p&gt;In 1805 keerde Wonder in  Utrecht terug, waar hij, evenals zijn plaatsgenoot de schilder Jean Baptiste  Kobell, enige tijd lid was van het Schilderscollege. Ontevreden over dit  kwijnende genootschap richtten beide kunstenaars in oktober 1807 &#8211; samen met de  amateurs W.A. Haanebrink, F.C. Knoll en A.J. van Mansvelt &#8211; een &#8216;modern teekengezelschap  naar het gekleed model&#8217; op. Het doel van dit gezelschap, dat vanaf 1814 de naam  Schilder- en Teekenkundig Genootschap &#8216;Kunstliefde&#8217; zou dragen, was de  beoefening en aanmoediging van de schilder- en tekenkunst voor zowel beroepsbeoefenaars  als amateurs. Hiertoe werd &#233;&#233;n &#8211; en vanaf 1813 twee &#8211; keer per week een  bijeenkomst georganiseerd. Daarbij werd getekend naar gekleed model wat, beter  dan de tot dan toe gangbare voorkeur voor het naaktmodel, aansloot bij de  moderne schilderstijl die zich richtte op de werken uit de zeventiende eeuw. Nadat  Wonder eerst, vanaf 1807, samen met Kobell en later, vanaf 1809, met Van  Mansvelt het directeurschap had gedeeld, bleef hij vanaf 1810 als enige  directeur over. Hij zou deze functie vervullen tot 1822.&lt;/p&gt;
&lt;p&gt;De leden van &#8216;Kunstliefde&#8217; waren grotendeels afkomstig uit de gegoede burgerij, en van velen van hen of van  hun familieleden zou Wonder in de loop der jaren portretten vervaardigen. Bovendien  werd hij in 1807 gevraagd de &#8211; in Utrecht residerende &#8211; nieuwe landscommandeur  van de Ridderlijke Duitsche Orde te portretteren, een traditie die hij tot en  met 1841 mocht voortzetten. Ook maakte hij een aantal portretten van hoogleraren  van de Utrechtse Universiteit. Verder schilderde Wonder in deze periode veel  genrestukken en historiestukken met Bijbelse thema&#8217;s. Qua schilderstijl richtte  hij zich op zeventiende-eeuwse schilders als Gerard Terborch, Pieter de Hooch  en Caspar Netscher. Vooral voor de laatstgenoemde had hij veel waardering.&lt;/p&gt;
&lt;p&gt;In 1810 exposeerde Wonder voor het  eerst op de jaarlijkse openbare  &#8216;Tentoonstelling van Leevende Meesters&#8217; in Amsterdam, met onder meer de  allegorische voorstelling &lt;a href="http://www.rijksmuseum.nl/aria/aria_assets/SK-A-1163?lang=nl&amp;amp;context_space=&amp;amp;context_id="&gt;&lt;em&gt;De Tijd&lt;/em&gt;&lt;/a&gt;. In de jaren erna zond hij  vooral veel genrestukken en schilderijen met kleine huishoudelijke tafereeltjes  in, die goed in de smaak vielen bij het publiek. Vooral zijn natuurgetrouwe  weergave van verschillende stoffen oogstte bewondering, en zijn schilderstijl  werd vergeleken met grote zeventiende-eeuwse meesters als Johannes Vermeer. Wonders  populariteit zorgde ervoor dat ook niet-Utrechters zich door hem lieten  vereeuwigen, zoals de dichter Willem Bilderdijk en de letterkundige Hieronymus de  Bosch. Tijdens een bezoek aan Dordrecht in 1812 portretteerde hij onder anderen  de gebroeders Abraham en Jacob van Strij, die beiden een belangrijke  rol speelden in het plaatselijke Teekengenootschap &#8216;Pictura&#8217;. In 1817 won hij  de gouden erepenning bij de jaarlijkse wedstrijd van het departement van tekenkunde  van de Amsterdamse Maatschapp&#307; der Verdiensten onder de zinspreuk &#8216;Felix  Meritis&#8217; met zijn schilderij van een musicerend gezelschap. Uit deze jaren zijn  drie leerlingen van Wonder bekend: Willem Pieter Hoevenaar, Abraham Hendrik  Winter en Christiaan Kramm. &lt;/p&gt;
&lt;p&gt;In 1819 leerde Wonder de welgestelde Schotse  kunstverzamelaar sir John Murray kennen, die toen een reis door Nederland maakte  en daarbij ook het atelier van Wonder bezocht. Murray was erg onder de indruk  van Wonders talent, en tijdens een nieuwe reis in 1823 haalde hij hem over om naar Groot-Brittanni&#235; te komen door te wijzen op de zeer  gunstige financi&#235;le vooruitzichten die hem daar wachtten. Na een korte  ori&#235;nterende reis in het voorjaar van 1823, vertrok Wonder het jaar daarop naar  Londen om zich hier voor onbepaalde tijd te vestigen.&lt;/p&gt;
&lt;p&gt;Op introductie van Murray verwierf Wonder in de Britse hoofdstad al snel portretopdrachten van de welgestelde Britse aristocratie. Enkele van zijn portretten werden in 1824 tentoongesteld in de gerenommeerde Royal Academy of Arts. Tussen 1826 en 1831 zouden in het British Institution for Promoting the Fine Arts ook nog eens achttien schilderijen van hem te zien zijn. Daarnaast toonde ook de Londense kunsthandel belangstelling voor Wonders werk. Zo ontving hij in maart 1827 een uitnodiging van de schilder en kunsthandelaar William Armfield Hobday om op een tentoonstelling van levende kunstenaars te exposeren.&lt;/p&gt;
&lt;p&gt;Het chef d&#8217;oeuvre van Wonders werk in Groot-Brittanni&#235; was echter &lt;em&gt;De&lt;/em&gt; &lt;em&gt;Kunstgalerij van Murray&lt;/em&gt;. Op dit schilderij, dat hij in opdracht van  John Murray vervaardigde, werden de belangrijkste schilderijen uit bijzondere  kabinetten afgebeeld, terwijl ze worden bewonderd door leden van de Britse aristocratie.  Wonder was nog druk bezig met dit werk, toen zijn inmiddels goede vriend Murray  in het najaar van 1827 overleed. Tot ongeveer 1830 bleef Wonder aan dit doek werken, waarna het in 1831 in het British Institution werd tentoongesteld. In 1832  keerde Wonder, mogelijk omdat hij zonder zijn beschermheer niet meer in staat  was zich van voldoende opdrachten te verzekeren, terug naar zijn geboortestad.&lt;/p&gt;
&lt;p&gt;In Utrecht legde Wonder zich toe op  het genre dat hij ook in Groot-Brittanni&#235; met succes had beoefend, namelijk  portretten en gezelschapstukken. Op de &#8216;Tentoonstelling van Leevende Meesters&#8217; stuurde hij in de jaren dertig hoofdzakelijk dit soort schilderijen in. Stukken  die echter &#8211; getuige de kritieken in 1838 &#8211; niet altijd even enthousiast werden  ontvangen. Na zijn terugkeer uit Groot-Brittanni&#235; lukte het Wonder namelijk niet  aansluiting te vinden bij de nieuwe  stromingen in de schilderkunst die in Nederland omstreeks het midden van de  negentiende eeuw ontstonden. Hij bleef sterk op de zeventiende-eeuwse  schilderkunst gelijkende werk vervaardigen, dat echter steeds meer werd beschouwd  als een onvermogen tot originaliteit. Voor Wonder, die zo bepalend was geweest  voor de beeldende kunst in Utrecht &#8211; en die misschien ook niet vrij was van  enige arrogantie ten aanzien van zijn eigen verdiensten &#8211; was het moeilijk te  verkroppen dat hij aldus aan de zijlijn kwam te staan. Hoewel hij, ondanks zijn  leeftijd, productief bleef, nam het aantal opdrachten in de jaren veertig sterk  af.&lt;/p&gt;
&lt;p&gt;Wat Wonder het meest dwarszat, was dat  hij door medekunstenaars &#8216;als versleten&#8217; werd beschouwd. Zo ervoer hij de recensie  van zijn schilderij &lt;em&gt;Vijf wijze en vijf  dwaze maagden &lt;/em&gt;in &lt;em&gt;De&lt;/em&gt; &lt;em&gt;Tijdspiegel &lt;/em&gt;(7 (juli 1851) 70) als uitermate  kwetsend. Hierin wordt Wonders weergave van de desbetreffende Bijbelpassage (Matthe&#252;s 25:1-13) belachelijk gemaakt  als zou hij de Heilige Schrift niet goed hebben verbeeld. Hij trok zich dit bijzonder  aan, omdat de kritiek niet zijn schilderkunst betrof, maar eerder een  opzettelijke persoonlijke aanval leek.&lt;/p&gt;
&lt;p&gt;Dat zijn Schriftkennis werd  bekritiseerd moet des te grievender zijn geweest, omdat Wonder al jaren bezig  was met het schrijven van een &#8216;Bijbelsch Tijdregister&#8217;, waarin hij de  geschiedenis van het christendom beschreef tot aan de Reformatie. Het werk werd  in zijn nalatenschap aangetroffen, maar is nooit gepubliceerd. Aan het eind van  zijn leven was Wonder steeds meer zijn heil gaan zoeken in het lutherse geloof  van zijn jeugd. De negatieve kritieken en de onverschilligheid van zijn  omgeving moe probeerde hij nog slechts in het reine te komen met zijn leven en met  God. Volgens zijn vriend Adriaan Cock verlangde hij in de laatste jaren van  zijn leven geregeld naar de dood.&lt;/p&gt;
&lt;p&gt;Wonder raakte in deze jaren ook steeds  meer in een sociaal isolement. De schilder die jarenlang een graag geziene gast  was geweest, moest constateren dat zijn gezelschap steeds minder op prijs werd  gesteld. Mogelijk had dit te maken met zijn onwrikbare principes en strikte lutherse  geloofsopvattingen, die aan het eind van zijn leven steeds overheersender  werden en waarbij hij het niet naliet kritiek op anderen te uiten. Men zou  daarom hebben geprobeerd hem te ontlopen om zo te voorkomen dat zij het  slachtoffer werden van zijn uitvallen. Daarbij kwam dat velen van zijn  (kunst)vrienden inmiddels waren gestorven. Bovendien overleden de kuiper  Bernard Krebber en diens vrouw Geertje van Ede, bij wie Wonder inwoonde en met  wie hij nauw contact onderhield, in september 1849 kort na elkaar aan de  cholera.&lt;/p&gt;
&lt;p&gt;Zijn indruk dat hij miskend werd, zag  Wonder eens te meer bevestigd toen hij geen uitnodiging ontving voor de  &#8216;Rembrandtfeesten', die in mei 1852 werden gehouden bij gelegenheid van de  onthulling van diens standbeeld in Amsterdam. Slechts enkele weken na deze  viering overleed Wonder op 75-jarige leeftijd onverwachts in Amsterdam. Hoezeer  Wonder op dat moment uit het publieke leven was verdwenen, blijkt uit het feit  dat het &lt;em&gt;Utrechtsch Nieuwsblad&lt;/em&gt; in het  bericht van zijn overlijden zijn naam verhaspelde tot &#8216;den heer W&#252;nder&#8217;. Veelzeggend  was verder dat niemand blijkbaar de moeite nam de eens gevierde schilder in een  speciaal in memoriam te herdenken. Dit feit kon zijn vriend en executeur-testamentair  Adriaan Cock niet naast zich neerleggen. Hij besloot zelf een korte &lt;em&gt;Levensschets&lt;/em&gt; van Wonder te schrijven,  die hij in oktober 1852 in Utrecht liet drukken. Bovendien zorgde hij het jaar  daarop voor de publicatie van een door Wonder opgestelde &lt;em&gt;Alphabetische lijst van de geboorte- en sterfjaren der voornaamste oude  Nederlandsche kunstschilders en beeldhouwers, om daardoor bij het zien van  schilderijen, waarop het jaarmerk geteekend is, dadelijk te kunnen afleiden in  welken leeftijd zij door den kunstenaar gemaakt zijn&lt;/em&gt; (1853).&lt;/p&gt;
&lt;p&gt;Pieter Wonder was als schilder een  belangrijke vertegenwoordiger van de vroeg negentiende-eeuwse stroming in de  schilderkunst die zich volledig richtte op de kunst van de Gouden Eeuw in een  poging deze bloeiperiode te doen herleven. Zijn talent lag vooral in het  portretteren, waarbij de lichtval en de stofuitdrukking bijzonder opvielen. Ook  tot in latere tijd bleef Wonder om zijn specifieke talent een gerenommeerd en  gewild kunstenaar. De ori&#235;ntatie van zijn werk op de zeventiende eeuw zorgde  echter zowel voor zijn aanvankelijke roem als voor zijn uiteindelijke plaats in  de vergetelheid.&lt;/p&gt;
&lt;p&gt;&lt;strong&gt;Archivalia: &lt;/strong&gt;&lt;/p&gt;
&lt;ul&gt;
  &lt;li&gt;Een korte autobiografie  alsmede enkele brieven van P.C. Wonder in het Rijksprentenkabinet te Amsterdam.&lt;/li&gt;
  &lt;li&gt;Brieven van P.C. Wonder in het  Rijksbureau voor Kunsthistorische Documentatie te &#8217;s-Gravenhage (Collectie Adriaan  van der Willigen).&lt;/li&gt;
&lt;/ul&gt;
&lt;p&gt;&lt;strong&gt;Prestaties:&lt;/strong&gt;&lt;/p&gt;
&lt;ul&gt;
  &lt;li&gt;De  in de tekst genoemde publicatie.&lt;/li&gt;
  &lt;li&gt;Catalogus  van schilderijen [..], fraaije teekeningen [...], lithografi&#235;n, grootendeels nagelaten  door den beroemden kunstschilder P.C. Wonder [...], Utrecht 6 april 1853.  Exemplaar in Museum Boymans Van Beuningen te Rotterdam.&lt;/li&gt;
  &lt;li&gt;Een  overzicht van alle bekende door Wonder geschilderde portretten in de onder &#8216;Literatuur&#8217;  genoemde doctoraalscriptie van Algra.&lt;/li&gt;
&lt;/ul&gt;
&lt;p&gt;&lt;strong&gt;Literatuur:&lt;/strong&gt;&lt;/p&gt;
&lt;ul&gt;
  &lt;li&gt;&lt;a href="http://www.historici.nl/retroboeken/vaderlandsche_schilderkunst/#source=III&amp;amp;page=252"&gt;Roeland  van Eynden en Adriaan van der Willigen, &lt;em&gt;Geschiedenis  der vaderlandsche schilderkunst, sedert de helft der XVIII eeuw&lt;/em&gt;, III  (Haarlem 1820) 239-242. &lt;/a&gt;&lt;/li&gt;
  &lt;li&gt;[John  Murray,] &lt;em&gt;Tour in Holland in the year  MDCCCXIX &lt;/em&gt;(Londen [1824]). &lt;/li&gt;
  &lt;li&gt;[Agnites] Vrolik, &lt;em&gt;Feestrede, uitgesproken den 28. october 1850  in het schilder- en teekengenootschap Kunstliefde te Utrecht&lt;/em&gt; (Utrecht 1850)  [Exemplaar in Bibiliotheek Universiteit Utrecht].&lt;/li&gt;
  &lt;li&gt;A. Cock, &lt;em&gt;Levensschets van Pieter Christoffel Wonder. Eene bijdrage, aan de nagedachtenis  van wijlen dien kunstschilder gewijd&lt;/em&gt; (Utrecht 1852).&lt;/li&gt;
  &lt;li&gt;J. van Liefland, &#8216;Pieter  Christoffel Wonder&#8217;, &lt;em&gt;Kronijk voor  Utrecht&#8217;s Beeldende Kunst en Nijverheid&lt;/em&gt; 2 (1859) 70-72. &lt;/li&gt;
  &lt;li&gt;&lt;a href="http://www.dbnl.org/tekst/kram011leve01_01/kram011leve01_01_0026.php?q="&gt;Christiaan  Kramm, &lt;em&gt;De levens en werken der  Hollandsche en Vlaamsche kunstschilders, beeldhouwers, graveurs en  bouwmeesters, van den vroegsten tot op onzen tijd&lt;/em&gt; VI (Amsterdam 1863)  1884-1886.&lt;/a&gt;&lt;/li&gt;
  &lt;li&gt;A.Staring, &#8216;Een Schots  verzamelaar in de Nederlandsche kunst', &lt;em&gt;Oud  Holland&lt;/em&gt; 42 (1925) 97-108.&lt;/li&gt;
  &lt;li&gt;J.W.C. van Campen, &lt;em&gt;Het genootschap Kunstliefde, 1807-1947&lt;/em&gt; (Utrecht 1947).&lt;/li&gt;
  &lt;li&gt;J.W. Niemeijer, &#8216;P.C. Wonder  in Engeland. Aanvullende gegevens in verband met de compositieschets van sir  John Murray's Kunstgalerij in het Rijksprentenkabinet&#8217;, &lt;em&gt;Bulletin van het Rijksmuseum&lt;/em&gt; 13 (1965) nr. 3, 115-123.&lt;/li&gt;
  &lt;li&gt;Annemieke Hoogenboom, &lt;em&gt;De stand des kunstenaars. De positie van  kunstschilders in Nederland in de eerste helft van de negentiende eeuw&lt;/em&gt; (Leiden 1993).&lt;/li&gt;
  &lt;li&gt;Wiepke Loos, &#8216;Pieter  Christoffel Wonder (1777- 1852), De Tijd&#8217;, &lt;em&gt;De  Negentiende eeuw&lt;/em&gt; 17 (1993) 97-99.&lt;/li&gt;
  &lt;li&gt;Margreet Algra,Pieter Christoffel Wonder (1777-1852).  Een Utrechtse kunstenaar en zijn milieu (doctoraalscriptie vakgroep Kunstgeschiedenis  Universiteit Utrecht 1997).&lt;/li&gt;
  &lt;li&gt;Jaap R&#246;ell, &#8216;De beeldende  kunst beoefenen en kunstzin verspreiden&#8217;, &lt;em&gt;Oud-Utrecht&lt;/em&gt; 80 (2007) nr. 2, 18-22.&lt;/li&gt;
&lt;/ul&gt;
&lt;p&gt;&lt;strong&gt;Portret:&lt;/strong&gt;&lt;br/&gt;
  Zelfportret, ets (omstreeks  1814); Collectie Centraal Museum te Utrecht (beschikbaar via: &lt;a href="http://www.hetutrechtsarchief.nl/collectie/beeldmateriaal/tekeningen_en_prenten/1810-1820/39341"&gt;Beeldbank Het  Utrechts Archief&lt;/a&gt;).&lt;/p&gt;
&lt;p&gt;Mariska Vonk&lt;/p&gt;

&lt;/body&gt;&lt;/html&gt;</text>
  </biography>
</biodes>
