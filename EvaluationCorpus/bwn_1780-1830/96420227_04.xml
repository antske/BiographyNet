<biodes version="1.0">
  <fileDesc>
    <title>Woensel,  Pieter van (1747-1808)</title>
    <author>Pieter van Wissing</author>
    <ref target="http://www.historici.nl/Onderzoek/Projecten/BWN_1780tot1830/lemmata/data/woensel"/>
    <date when="2011-04-20"/>
    <revisionDesc>
      <changed when="2012-04-15"/>
    </revisionDesc>
    <publisher>
      <name>Biografisch Woordenboek van Nederland: 1780-1830</name>
      <ref target="http://www.historici.nl/Onderzoek/Projecten/BWN_1780tot1830"/>
    </publisher>
  <idno type="source">bwn_1780tot1830</idno></fileDesc>
  <person>
    <idno type="id">woensel</idno>
    <persName><name type="voornaam">Pieter</name> <name type="intrapositie">van</name> <name type="geslachtsnaam">Woensel</name></persName>
    <persName>Amurath-Effendi, hekim-bachi</persName>
    <sex value="1"/>
    <event type="birth" when="1747"/>
    <event type="death" when="1808"/>
  </person>
  <biography>
    <graphic url="http://www.historici.nl/Onderzoek/Projecten/BWN_1780tot1830/plaatjes/WOENSELdetail1.jpg"/>
    <text>&lt;html&gt;&lt;head&gt;&lt;meta http-equiv="Content-Type" content="text/html; charset=UTF-8"&gt;&lt;link rel="stylesheet" type="text/css" href="stylesheet"&gt;&lt;/head&gt;&lt;body&gt;&lt;p&gt;&lt;b&gt;&lt;img height="242" width="200" class="dvn" src="plaatjes/WOENSELdetail1.jpg"/&gt;WOENSEL, Pieter van&lt;/b&gt; (pseudoniem: &lt;b&gt;Amurath-Effendi, hekim-bachi&lt;/b&gt;), medicus
en publicist (Haarlem 10-1-1747 (doop) &#8211;
&#8217;s-Gravenhage 20-4-1808). Zoon van Joan van Woensel, arts, en
Margaretha Susanna Zandwijk. Hij was ongehuwd.&lt;/p&gt;
&lt;p&gt;
Pieter van Woensel groeide &#8211; samen met een oudere broer en
een jongere broer en zuster &#8211; op als zoon van een Haarlemse
arts; vier andere kinderen overleden jong. Dit vrijzinnige,
remonstrantse gezin droeg ongetwijfeld bij aan de vorming van zijn
onafhankelijke geest en karakter. Na de Latijnse school in zijn
woonplaats te hebben doorlopen schreef Pieter zich in 1764 in aan het
Remonstrants Seminarium in Amsterdam. Eind oktober 1766 gaf hij echter
in een brief aan de curatoren te kennen met de studie te willen
stoppen, omdat &#8216;zijn gevoelens niet overeenkomen met die der
Remonstranten&#8217; (geciteerd in: Hanou (ed.), &lt;i&gt;De Lantaarn&lt;/i&gt;, 117)
Op 19 september begon Pieter een studie medicijnen aan de Universiteit
te Leiden. Ruim twee jaar later, op 23 november 1770, promoveerde hij
hier op een negentien pagina&#8217;s tellend proefschrift: &lt;i&gt;Specimen
sistens quaedam miscellanea medica&lt;/i&gt; (Proeve van medisch mengelwerk).&lt;/p&gt;
&lt;p&gt;
In het najaar van 1771 reisde Van Woensel voor de eerste keer naar
Rusland, waar hij &#8211; naar eigen zeggen &#8211; legerarts
werd in het hospitaal van het adellijke landcadettenkorps in
Sint-Petersburg. Hier leerde hij kapitein-ter-zee &lt;a href="http://www.biografischwoordenboekgelderland.nl/bio/5_Jan_Hendrik_van_Kinsbergen"&gt;Jan Hendrik van
Kinsbergen&lt;/a&gt; kennen, een uit Gelderland afkomstige marineofficier die van
1771 tot 1775 op de Russische Zwarte-Zeevloot diende, en een oude
bekende van zijn oudste broer, de Staatse marineofficier Joan van
Woensel. &lt;a href="http://www.biografischwoordenboekgelderland.nl/bio/5_Jan_Hendrik_van_Kinsbergen"&gt;Van Kinsbergen&lt;/a&gt; zou vanwege zijn uitstekende relaties met het
hof van keizerin Catharina II vaak als beschermheer van Van Woensel
optreden.&lt;/p&gt;
&lt;p&gt;
In 1774 vroeg Van Woensel zijn broer Joan in een brief voor hem uit te
kijken naar een betrekking in de Republiek der Verenigde Nederlanden,
maar deze raadde hem af terug te keren, omdat de vooruitzichten hier
een bestaan op te bouwen op dat moment weinig rooskleurig waren. Om
niet te &#8216;ontvaderlanden&#8217; zou hij uiteindelijk toch
in 1778 &#8211; na zes jaar afwezigheid &#8211; teruggaan naar
zijn geboorteland. In 1780 kreeg hij met hulp van Van Kinsbergen een
aanstelling als marinearts in Amsterdam. Op grond van door hem bij
de landcadetten verrichte experimenten zou hij in datzelfde jaar
&lt;i&gt;Nouvelles exp&#233;riences faites avec la mercure dans la petite
v&#233;role&lt;/i&gt; hebben gepubliceerd. Van deze verhandeling over de
bestrijding van pokken zijn echter nooit exemplaren gevonden.&lt;/p&gt;
&lt;p&gt;
Naast zijn betrekking als marinearts was Van Woensel bijzonder actief
als publicist. Zo gaf hij tussen 7 april en 20 augustus 1780 in twintig
afleveringen het weekblad &lt;i&gt;Monitor of vertoogen, betrekkelijk tot de
staatkundige en zedelijke huishouding der Nederlandsche Republiek, en
tot andere gewichtige onderwerpen&lt;/i&gt; uit. In de toenmalige nationale
pennenstrijd tussen Patriotten en Prinsgezinden nam hij met deze periodiek een
overwegend anti-Oranjegezind standpunt in. In 1781 verschenen twee
pamfletten van deze strekking onder de initialen P.V.W.M.D. en
&#8211; omgekeerd &#8211; D.M.W.V.P., die zouden kunnen staan
voor &#8216;Pieter van Woensel Medicus Doctor&#8217;. Het
betreft &lt;i&gt;Onderzoek van den politieken staat der Vereenigde Nederlanden.
Betrekkelyk tot de noodzaakelykheid om een alliantie aan te gaan met
Vrankryk en Spanje enz.&lt;/i&gt; en &lt;i&gt;Vertoog over de opvoedinge van een
Nederlandsch regent&lt;/i&gt;, waarbij met de laatstgenoemde stadhouder Willem V
wordt bedoeld.&lt;/p&gt;
&lt;p&gt;
Van de tientallen publicaties over medische, politieke, militaire en
maatschappelijke onderwerpen, die Van Woensel in de jaren tachtig het
licht deed zien, verdient in het bijzonder zijn &lt;i&gt;Tegenwoordige staat van
Rusland&lt;/i&gt; uit 1781 vermelding. In dit ruim tweehonderd pagina&#8217;s
tellende boek &#8211; dat in het Frans, Duits en Pools zou worden
vertaald &#8211; geeft Van Woensel een afstandelijk, weinig
kritisch overzicht van het land. Hij droeg het op aan tsarina Catharina
II, die hij op dat moment om haar verlicht bewind nog erg bewonderde,
maar na haar dood in 1796 fel zou bekritiseren.&lt;/p&gt;
&lt;p&gt;
Nadat in mei 1784 een einde was gekomen aan de Vierde Engelse Oorlog
nam Van Woensel ontslag bij de Staatse marine en begon hij aan een
tweede grote buitenlandse reis. Via Parijs reisde hij naar Marseille,
waar hij begin 1785 scheep ging voor Smirna. Vanuit deze west-Turkse
havenstad vertrok hij naar Istanboel, de hoofdstad van het Osmaanse
rijk. Hier woonde hij vanaf eind maart 1785 in de Europeanenwijk Pera.
Midden mei 1786 vatte Van Woensel het plan op om over de oude
karavaanweg naar Delhi te reizen. Toen in Koerdistan de tocht te paard
uiteindelijk te zwaar voor hem bleek, besloot hij naar het noorden te
trekken. In de havenstad Trebizonde wist een wervingsagent van de
Russische marine hem over te halen als marinearts dienst te nemen bij
de Zwarte-Zeevloot, met als thuisbasis Sebastopol. Bijna twee jaar zou
Van Woensel op de Krim verblijven. Hij deed er onder meer onderzoek
naar de bestrijding van besmettelijke ziekten. Zijn &lt;i&gt;M&#233;moire
sur la peste&lt;/i&gt; werd in 1788 uitgegeven door de Keizerlijke Academie van
Wetenschappen in Sint-Petersburg. Na een verblijf in de marinehaven
Kronstadt nabij de Russische hoofdstad keerde hij in 1789 terug in de
Republiek.&lt;/p&gt;
&lt;p&gt;
Van Woensel werd opnieuw marinearts in Amsterdam, waar hij zich
vestigde op de Reguliersgracht. Kennelijk vond hij daar de rust om zijn
ervaringen en denkbeelden op papier te zetten. In 1792 verscheen het
eerste deel van &lt;a href="http://www.dbnl.org/tekst/woen003lant00_01/"&gt;&lt;i&gt;De Lantaarn&lt;/i&gt;&lt;/a&gt;, waarvan er daarna op onregelmatige basis
in 1796, 1798, 1800, 1801 nog vijf zouden volgen. Het zijn boekjes in
duodecimoformaat, met een omvang die varieert tussen de 150 en 220
bladzijden, door Van Woensel volgeschreven met satirische, en niet
zelden sarcastische artikelen over de meest uiteenlopende onderwerpen
en voorzien van eigen illustraties en spotprenten. Hij publiceerde ze
onder het pseudoniem &#8216;Amurath-Effendi, hekim-bachi&#8217;
(: Mijnheer Amurath, hoofdgeneesheer), wat niet alleen herinnert aan
zijn medische achtergrond en zijn reizen door het Osmaanse rijk, maar
ook verwijst naar het indertijd populaire romangenre, waarin het doen
en denken van de Europeanen wordt beschreven door de ogen van fictieve
Oosterse reizigers. Van Woensel hekelt in &lt;i&gt;De Lantaarn&lt;/i&gt; &#8211;
waarin in feite zijn geheel persoonlijke denkbeelden over de
Verlichting worden verwoord &#8211; de Republiek en haar inwoners.
Vooral schrijvers en journalisten met hun politieke retoriek moesten
het ontgelden.&lt;/p&gt;
&lt;p&gt;
Tussen 1791 en 1794 publiceerde Van Woensel tevens zijn tweedelige
&lt;a href="http://www.dbnl.org/tekst/woen003aant01_01/"&gt;&lt;i&gt;Aanteekeningen, gehouden op eene reize door Turkijen,
Natoli&#235;n, de Krim en Rusland in de jaaren 1784-89&lt;/i&gt;&lt;/a&gt;, dat met de
zes &lt;i&gt;Lantaarn&lt;/i&gt;-delen tot zijn meest ironische publicaties behoort. Behalve van zijn eigen waarnemingen maakte Van Woensel bij het schrijven van dit
reisverslag ook gebruik van buitenlandse werken over het Osmaanse rijk.
Opvallend is dat de militaire informatie in deel I sterk overeenkomt
met de vrijwel gelijktijdig verschenen &lt;i&gt;Beschryvinge van den Archipel,
tot nut van den krygsman, zeevaarenden en handeldryvenden&lt;/i&gt; (1793) van
&lt;a href="http://www.biografischwoordenboekgelderland.nl/bio/5_Jan_Hendrik_van_Kinsbergen"&gt;Van Kinsbergen&lt;/a&gt;. Daar zij bevriend waren en elkaar ongetwijfeld over hun
reizen en bevindingen zullen hebben gesproken, lijkt hier eerder sprake
van wederzijdse be&#239;nvloeding dan van plagiaat.&lt;/p&gt;
&lt;p&gt;
In 1794 voer Van Woensel als medicus mee op een smaldeel naar de de
West. Hij verbleef een half jaar in Suriname, Demerary en Berbice, waar
hij een melaatsenhospitaal bezocht om er het ziekteverloop van lepra te
bestuderen. In &#8216;&lt;a href="http://www.dbnl.org/tekst/woen003lant02_01/woen003lant02_01_0014.php"&gt;West-Indische fragmenten, of losse
uittrekzels uit een drietal brieven, geschreeven uit de
coloni&#235;n Suriname, Demerarij en Berbice&lt;/a&gt;&#8217;, opgenomen
in &lt;i&gt;De Lantaarn voor 1796&lt;/i&gt; (pp. 132-157), zou hij hiervan later verslag
doen.&lt;/p&gt;
&lt;p&gt;
Het in januari 1795 aangetreden Bataafse bewind, als bondgenoot van de
Franse Republiek in oorlog met Groot-Brittanni&#235;, wilde graag
gebruikmaken van Van Woensels kennis van en contacten in Rusland om te
weten te komen welke positie het land in de oorlog zou innemen. In
opdracht van de Commissie voor de Buitenlandse Zaken van de Nationale
Vergadering verbleef Van Woensel zodoende van september 1796 tot juni
1797 als &#8216;correspondent et agent secret&#8217; in Sint
Petersburg. Hij verzamelde daar politieke en diplomatieke informatie en
zond die naar Den Haag. De correspondentie werd in code gevoerd en men
bediende zich van onzichtbare inkt. Van Woensel slaagde erin een
Brits-Russisch verdrag en andere politiek belangrijke documenten naar
de Bataafse Republiek over te brengen. Vanzelfsprekend was Rusland
daarna als reisdoel verleden tijd, maar het land en zijn bevolking
zouden hem blijven trekken. Zo vertoonde hij zich in Amsterdam vaak in
Russisch kostuum met bontmuts, kledij waarin hij zich ook liet
afbeelden.&lt;/p&gt;
&lt;p&gt;
Het verschijnen van het vijfde deel van &lt;i&gt;De Lantaarn&lt;/i&gt; in 1800 gaf
aanleiding tot controverses. Zo zag de radicale predikant en
parlementari&#235;r Bernardus Bosch hierin een aanleiding Van
Woensel in het weekblad &lt;i&gt;De Burger Politieke Blixem&lt;/i&gt; (10-11-1800, pp.
281-283) in de vorm van een pseudobiografie
&#8216;Levensbeschrijving van Doctor Woenselius&#8217; fel te
kritiseren. In dit vijfde deel zorgde, behalve drie stukken over
generaal Napoleon Bonaparte, vooral de bijdrage &lt;a href="http://www.dbnl.org/tekst/woen003lant04_01/woen003lant04_01_0008.php"&gt;&lt;i&gt;Historie van een
Trojaansch paerd&lt;/i&gt;&lt;/a&gt; voor de nodige ophef. Hierin steekt Van Woensel de
draak met het op na&#239;eve wijze binnenhalen van de Fransen, wat
het Bataafs bewind niet welgevallig was. De agent van Inwendige Politie
en Waterstaat (: minister van Binnenlandse Zaken) verbood daarom eind
september 1800 de verdere verspreiding van deze publicatie, waarbij
deze zich beriep op een bepaling in de Staatsregeling van 1798 die het
niet toestond onder pseudoniem te publiceren. Van Woensel maakte daarom
in een supplement op &lt;i&gt;De Lantaarn voor 1800&lt;/i&gt;, getiteld &lt;i&gt;De bij-lichter,
zijnde eene uitgewerkte verhandeling over de influenza, dat is:
publieke verkoudheid&lt;/i&gt;, zijn identiteit bekend.&lt;/p&gt;
&lt;p&gt;
Van Woensel heeft ook enkele vertalingen op zijn naam staan, waaronder
uit het Spaansch &lt;i&gt;De ridder Don Quichot van Mancha, beschreeven door
Miguel de Cervantes de Saavedra &#8230;&lt;/i&gt; uit 1802 . Van zijn
&lt;i&gt;Zeemans handboek&lt;/i&gt; uit 1803, een soort handleiding voor eerste hulp bij
ongelukken aan boord van schepen, zijn geen exemplaren bewaard
gebleven, hoewel het wel in druk moet zijn verschenen, omdat het immers
werd gerecenseerd. In 1804, ruim twintig jaar na zijn &lt;i&gt;Tegenwoordige
staat van Rusland&lt;/i&gt;, wijdde Van Woensel opnieuw een publicatie aan
Rusland. In zijn &lt;i&gt;Rusland beschouwd&lt;/i&gt; &#8211; dat hij opdroeg aan zijn
vriend &lt;a href="http://www.biografischwoordenboekgelderland.nl/bio/5_Jan_Hendrik_van_Kinsbergen"&gt;Van Kinsbergen&lt;/a&gt; &#8211; toonde hij zich nu wel kritisch over
het land en bestuur. Zo noemde hij het tsarenrijk &#8216;een land,
waarin men even bang is voor de democratie, als voor een varken in de
synagoge&#8217; (&lt;i&gt;De Lantaarn voor 1798&lt;/i&gt;, p. 138).&lt;/p&gt;
&lt;p&gt;
Tijdens zijn laatste levensjaren stelde Van Woensel vele plannen ter
verbetering van de vloot op en ondernam hij inspectiereizen. In zijn
functie van &#8216;doctor-generaal&#8217; van de Bataafse
marine, waartoe hij in 1805 was benoemd, schreef hij tevens een aantal
rapporten, zoals &lt;i&gt;Over het bestier van het medicinale en chirurgicale
vak bij de marine&lt;/i&gt; uit 1806. In niet nader genoemde berichten heet het
dat Van Woensel vanaf 1806 &#8216;op zijne wijze zo wat voor
hoveling&#8217; speelde aan het hof van koning Lodewijk, wanneer
die in Den Haag resideerde (Halbertsma, 2). Hij woonde in die jaren in
de Boekhorststraat. Toen hij op een avond in april 1808 van het hof
thuiskwam, gleed hij uit en brak een been. &#8216;Een gewoon
chirurgijn kon &#8217;t gemakkelijk genezen hebben&#8217;,
aldus een eigentijdse arts, &#8216;maar omdat de algemene weg
gemijd moest worden, volgde hij zijn eigen, kreeg er koudvuur van en
stierf&#8217; (Swarte, &#8216;Van Woensel&#8217;, 192). Zo
bezien lijkt het erop dat zijn eigenwijsheid Van Woensel de das omdeed.
Hij werd 61 jaar. Zijn nalatenschap bedroeg ongeveer 2.500 gulden. &lt;/p&gt;
&lt;p&gt;
De wispelturigheid in het leven van Pieter van Woensel treft men ook
aan in zijn publicaties. Die zijn door de zakelijke schrijfstijl goed
leesbaar, maar hier en daar chaotisch van opzet en vorm. In de
annotatie bij zijn geschriften haalt hij uit naar alles en iedereen;
hij maakt zelfs voetnoot op voetnoot als parodie op overdreven
geleerddoenerij. In deze terzijdes toont Van Woensel zich een waarnemer
met de nieuwsgierigheid van een journalist, geboeid door de wereld die
zichtbaar was in de maatschappij. En zoals een kritische en onbevangen
waarnemer betaamt, bleef Van Woensel steeds aan de zijlijn. Bij het
formuleren van zijn mening meed hij gebaande paden: &#8216;Een
behaaglijke nieuwe dwaling is mij welkomer dan een verlepte
waarheid&#8217;, zo betoogde hij (geciteerd in: Hanou (ed.), &lt;i&gt;De
Lantaarn&lt;/i&gt;, 122). Van Woensel bood zijn landgenoten nieuwe feiten en
andere inzichten over bijvoorbeeld de beeldvorming van Rusland en
Turkije en stelde &#8211; op zijn manier &#8211; ook medisch
onvermogen en politieke misstanden in verschillende publicaties aan de
kaak. En altijd schijnt zijn licht daarin helder en is zijn toon
ironisch, op het satirische af. Uit effectbejag, dat wel.&lt;/p&gt;
&lt;br/&gt;
&lt;b&gt;Archivalia:&lt;/b&gt;
&lt;ul&gt;
&lt;li&gt;Correspondentie van Joan van Woensel
(1774-1794) in het Nederlands Scheepvaartmuseum Amsterdam.&lt;/li&gt;
&lt;li&gt;J.H. Halbertsma, Handschrift over P.
van Woensel in Tresoar, Fries Historisch en Letterkundig Centrum te
Leeuwarden.&lt;/li&gt;
&lt;/ul&gt;

&lt;br/&gt;
&lt;b&gt;Publicaties:&lt;/b&gt;&lt;br/&gt;
Naast de in de tekst genoemde titels de volgende (al dan niet
hertaalde) bloemlezingen:&lt;br/&gt;
&lt;ul&gt;
&lt;li&gt;&lt;i&gt;Amurath-Effendi, hekim-bachi / Pieter
van Woensel&lt;/i&gt; [Selectie van teksten uit zijn werk]. Ingel. en geann. door
J.J. Wesselo (Zutphen [1974]).&lt;/li&gt;
&lt;li&gt;&lt;i&gt;Staat der geleerdheid in Turkijen&lt;/i&gt;
(1791) [Selectie uit de tekst]. Uitgeg. door Meike Broecheler (Leiden
1995).&lt;/li&gt;
&lt;li&gt;&lt;i&gt;De Lantaarn&lt;/i&gt;. Samengest. door
Andr&#233; Hanou [Selectie van hertaalde teksten] (Amsterdam
2002).&lt;/li&gt;
&lt;/ul&gt;

&lt;br/&gt;
&lt;b&gt;Literatuur:&lt;/b&gt;
&lt;ul&gt;

&lt;li&gt;&#8216;Levensberigt wegens P. van
Woensel&#8217;, &lt;i&gt;Vruchten, ingezameld door de aloude reder&#307;kkamer de
W&#307;ngaardranken, onder de zinspreuk: Liefde boven al, te Haarlem&lt;/i&gt;
(Haarlem 1833) 78-92.&lt;/li&gt;
&lt;li&gt;J. H. Halbertsma, &lt;i&gt;Over P. van Woensel&lt;/i&gt;
(Z.pl. z.j.).&lt;/li&gt;
&lt;li&gt;&lt;a href="http://www.dbnl.org/tekst/busk001litt01_01/busk001litt01_01_0006.php"&gt;Cd. Busken Huet, &#8216;Pieter van
Woensel&#8217;, in: idem, &lt;i&gt;Litterarische Fantasien en Kritieken&lt;/i&gt; I
(Haarlem 1881) 107-139.&lt;/a&gt;&lt;/li&gt;
&lt;li&gt;&lt;a href="http://www.dbnl.org/tekst/busk001litt24_01/busk001litt24_01_0006.php"&gt;Cd. Busken Huet, &#8216;Van Woensel
en Loosjes&#8217;, in: idem, &lt;i&gt;Litterarische Fantasien en Kritieken&lt;/i&gt;
XXIV (Haarlem 1887) 163-201.&lt;/a&gt;&lt;/li&gt;
&lt;li&gt;&lt;a href="http://www.inghist.nl/retroboeken/nnbw/#source=3&amp;amp;page=749"&gt;E. Gewin, lemma in: &lt;i&gt;Nieuw Nederlandsch
Biografisch Woordenboek&lt;/i&gt; III (Leiden 1914) 1483-1484.&lt;/a&gt;&lt;/li&gt;
&lt;li&gt;Cilia Kortman, &#8216;P. van
Woensel, Aanteekeningen...&#8217;, &lt;i&gt;Spektator. Tijdschrift voor
Neerlandistiek&lt;/i&gt; 9 (1979/1980) 171-174.&lt;/li&gt;
&lt;li&gt;J.L. Swarte, &#8216;Pieter van
Woensel (1747-1808): auteur, marine-arts en geheim agent&#8217;,
&lt;i&gt;Marineblad&lt;/i&gt; 95 (1985) 181-192.&lt;/li&gt;
&lt;li&gt;J. van het Reve-Isra&#235;l,
&#8216;Een Hollandse arts in Rusland: Pieter van
Woensel&#8217;, in: &lt;i&gt;Rusland in Nederlandse ogen. Een bundel
opstellen&lt;/i&gt;. Onder red. van J. Driessen [e.a.] (Amsterdam 1986) 91-111.&lt;/li&gt;
&lt;li&gt;Simon Vuyk, &#8216;Pieter van
Woensel op het seminarium der remonstranten te Amsterdam (1764-1766)',
&lt;i&gt;Mededelingen van de Stichting Jacob Campo Weyerman&lt;/i&gt; 22 (1999) nr. 3,
166-169.&lt;/li&gt;
&lt;li&gt;Emmanuel Waegemans, &#8216;Pieter
van Woensel. Een Nederlandse criticaster in Russische
dienst&#8217;, in: &lt;i&gt;Noord- en Zuid-Nederlanders in Rusland,
1703-2003&lt;/i&gt;. Onder red. van Emmanuel Waegemans en Hans van Koningsbrugge
(Groningen 2004) 364-392.&lt;/li&gt;
&lt;li&gt;Ren&#233; Bakker, &lt;i&gt;Reizen en de
kunst van schrijven. Pieter van Woensel in het Ottomaanse Rijk, de Krim
en Rusland 1784-1789&lt;/i&gt; (Leiden 2008).&lt;/li&gt;
&lt;/ul&gt;

&lt;br/&gt;
&lt;b&gt;Portret:&lt;/b&gt;&lt;br/&gt;
Gravure (1790) door F. Sansom naar een werk door P.
Wagenaar jr. (detail) (afgebeeld in: Pieter van Woensel, &lt;i&gt;De Lantaarn&lt;/i&gt;.
Samengest. door Andr&#233; Hanou (Amsterdam 2002) 15).&lt;br/&gt;
&lt;br/&gt;
Pieter van Wissing&lt;br/&gt;

&lt;/body&gt;&lt;/html&gt;</text>
  </biography>
</biodes>
