<biodes version="1.0">
  <fileDesc>
    <title>Hamaland,  Liutgardis van (ca. 955-tussen 983-996)</title>
    <author>Kos, Anton</author>
    <ref target="http://www.historici.nl/Onderzoek/Projecten/DVN/lemmata/data/Liutgardis"/>
    <date when="2008-06-06"/>
    <revisionDesc>
      <changed when="2012-04-15"/>
    </revisionDesc>
    <publisher>
      <name>Digitaal Vrouwenlexicon van Nederland</name>
      <ref target="http://www.historici.nl/Onderzoek/Projecten/DVN"/>
    </publisher>
  <idno type="source">dvn</idno></fileDesc>
  <person>
    <idno type="id">Liutgardis</idno>
    <persName><name type="voornaam">Liutgardis van</name> <name type="geslachtsnaam">Hamaland</name></persName>
    <sex value="2"/>
    <event type="birth">ca. 955</event>
    <event type="death">tussen 983-996</event>
  </person>
  <biography>
    <text>&lt;html&gt;&lt;head&gt;&lt;meta http-equiv="Content-Type" content="text/html; charset=UTF-8"&gt;&lt;link rel="stylesheet" type="text/css" href="stylesheet"&gt;&lt;/head&gt;&lt;body&gt;&lt;p&gt;&lt;b&gt;HAMALAND, Liutgardis van&lt;/b&gt; (geb. ca. 955 &#8211; gest. na 983, voor 996), abdis van het jufferenstift  Elten. Dochter van Wichman II, graaf van Hamaland (reg. 952-973), en Liutgard  (gest. 962).&lt;/p&gt;
&lt;p&gt;&lt;br/&gt;Ergens om en nabij 970 werd Liutgardis  van Hamaland door haar vader Wichman tot de eerste abdis van het door hem  gestichte jufferenstift te Hoog-Elten benoemd. Gezamenlijk werkten zij aan de  economische en juridische fundamenten van het nonnenklooster. In 968 en 970  stond Wichman veel van zijn eigen bezit en leengoederen af aan Elten en in 973  verzochten Wichman en Liutgard de keizer om Elten juridisch gelijk te stellen  met de koninklijke kloosters te Quedlinburg, Essen en Gandersheim. Het stift  kwam direct onder de bescherming van de keizer te staan en kreeg een  &#8216;rijksonmiddellijke&#8217; status. De Eltense kanunnikessen of juffers mochten  voortaan zelf hun abdis kiezen, zij het met toe- en instemming van de bisschop  van Utrecht, en &#8211; nog belangrijker &#8211; het stift verkreeg immuniteit, die het  onttrok aan de rechtspraak van de graven, beschermde tegen lokale potentaten en  zo het behoud van het bezit waarborgde. Liutgard deed ook nog een duit in het  zakje. Na de dood van haar vader (973) schonk zij haar gehele erfdeel aan het  stift. Kortom, ze was abdis van een machtig en rijk klooster.&lt;/p&gt;
&lt;p&gt;Ondanks haar geestelijke status speelde  Liutgardis een prominente rol in wereldlijke aangelegenheden. Een daarvan was  de strijd om de macht in Hamaland (Gelderland, Achterhoek). Haar tegenstandster  was niemand minder dan haar zus &lt;a href="http://www.inghist.nl/Onderzoek/Projecten/DVN/lemmata/data/Adela%20van%20Hamaland"&gt;Adela&lt;/a&gt;. Zij kon het niet verkroppen dat  Liutgardis over grote delen van het Hamalandse familiegoed beschikte, vooral  omdat het Adela&#8217;s ambitie was om in de voetsporen van haar vader te treden. Een  hevige strijd barstte los, waarover we zeer goed ge&#239;nformeerd zijn dankzij de  kroniekschrijver Alpertus van Metz. Hij vermeldt het huwelijk van Adela met een  zekere Balderik, die daarvoor een vazal was geweest van Liutgardis. Hij had  toen zelfs de burcht van zijn toekomstige vrouw in de as gelegd, &#8216;vanwege het vele  onrecht dat Adela haar zuster, vrouwe Liutgardis, steeds aandeed&#8217; (Van Metz,  11). Alpertus vraagt zich af hoe het mogelijk is dat Liutgardis en Adela zo van  elkaar konden verschillen: &#8216;dat men evenzoveel deugden in de een kan prijzen  als gebreken aanwijzen in de ander&#8217; (Van Metz, 11). &lt;/p&gt;
&lt;p&gt;Zo negatief als Alpertus is over Adela,  zo lyrisch is hij over de inborst van Liutgardis: &#8216;Liutgardis daarentegen was  heel anders dan haar zuster. Zij werd namelijk allerwegen ge&#235;erd om haar edel  karakter; het is niet te geloven hoe vermaard zij was, doordat ze alle deugden  in zich verenigde. Gastvrijheid te verlenen was haar zo eigen, dat ze zich  bijzonder verheugde als er gasten kwamen en dat evenzo, als die er eens niet  waren, wat echter zelden voorkwam, droefheid op haar gezicht te lezen stond.  Het is overbodig haar wijsheid te prijzen [&#8230;]. Zij beschikte namelijk niet  alleen over zeer grote kennis, maar ook over het waarachtige vermogen om goede  raad te geven. Voor allen was zij aanspreekbaar, liefderijk voor een ieder;  door ook nog veel te geven heeft zij de grootste roem verworven&#8217; (Van Metz,  11-13) Alpertus vraagt zich ook af hoe het mogelijk was dat een vrouw, immers  een &#8216;zwak wezen toch&#8217;, in al die goedheid zoveel genoegen vond. Volgens hem kon  na haar dood geen vrouw een even voortreffelijk leven leiden.&lt;/p&gt;
&lt;p&gt;Die dood zou Liutgardis snel vinden. Ze  is volgens velen vergiftigd door haar zus, maar Alpertus is daar niet helemaal  zeker van. De aanspreekbare, liefderijke Liutgardis stierf in ieder geval toen  de strijd om de macht in Hamaland nog in volle gang was. Wellicht is haar dood  de aanleiding geweest voor ingrijpen van hogerhand. De keizer voelde zich toen  geroepen een einde te maken aan de onenigheid. In zijn palts te Nijmegen werden  op 18 december 996 de partijen gehoord. Het stift Elten werd vertegenwoordigd  door de opvolgster van Liutgardis, een verder onbekend gebleven abdis die  dezelfde naam als haar voorganger droeg. Er werd besloten tot een heuse  boedelscheiding. Adela en Balderik verkregen daardoor grote delen van het  Eltense bezit. Hiermee kwam voor even een eind aan de machtsstrijd in Hamaland.&lt;/p&gt;
&lt;p&gt;Liutgardis van Hamaland is waarschijnlijk  in Elten begraven. In haar machtsstreven moet ze niet worden onderschat. Ze had  evenveel ambitie als haar roemruchte zuster Adela om haar vaders machtscomplex  te consolideren, zo niet uit te bouwen.&lt;/p&gt;
&lt;p&gt;&lt;strong&gt;&lt;br/&gt;Naslagwerken&lt;/strong&gt;&lt;/p&gt;
&lt;p&gt;Van der Aa; Chalmot;   Kobus en De Rivecourt; Verwoert.&lt;/p&gt;
&lt;p&gt;&lt;b&gt;Literatuur en bronnenuitgaven&lt;/b&gt; &lt;/p&gt;&lt;ul&gt;
&lt;li&gt;S.Fz. Muller, A.C. Bouwman, &lt;em&gt;Oorkondenboek van het Sticht Utrecht tot  1301&lt;/em&gt;, deel 1 (Utrecht/&#8217;s Gravenhage 1920) nrs. 126 (968), 127 (970), 129  (973), 146 (996).&lt;/li&gt;
&lt;li&gt;&lt;em&gt;Vita Meinwerci episcopi Patherbrunnensis&lt;/em&gt;, F. Tenckhoff  ed., in: &lt;em&gt;Monumenta Germaniae Historica&lt;/em&gt; (Hannover 1921).&lt;/li&gt;
&lt;li&gt;F.  Oediger, &#8216;Adelas kampf um Elten (996-1002)&#8217;, &lt;em&gt;Annalen des Historischen Vereins f&#252;r die Niederrhein&lt;/em&gt; 155/156 (1954) 67-86.&lt;/li&gt;
&lt;li&gt;&lt;em&gt;Thietmar van Merseburg,  Chronicon&lt;/em&gt;, W. Trillmich  ed., in: &lt;em&gt;Ausgewahlte quellen zur deutschen geschichte des Mittelalters&lt;/em&gt; (Berlijn 1962).&lt;/li&gt;
&lt;li&gt;G. Binding, W. Janssen, F.K. Jungklaas, &lt;em&gt;Burg und Stift Elten am Niederrhein: archeologische Untersuchungen der Jahre 1964/65&lt;/em&gt; (D&#252;sseldorf 1965).&lt;/li&gt;
&lt;li&gt;A.  Wirtz-Henningsen, &#8216;Die Geschichte des Hamalandes&#8217;, &lt;em&gt;Annalen des Historischen Vereins f&#252;r die Niederrhein&lt;/em&gt; 173 (1971)  1-84.&lt;/li&gt;
&lt;li&gt;Alpertus  van Metz, &lt;em&gt;De diversitate temporum et fragmentum de  Deoderico episcopo Mettensi&lt;/em&gt;, H. van Rij  en A. Sapir Abulafia ed. (Amsterdam 1980).&lt;/li&gt;
&lt;li&gt;J.M.  van Winter, &#8216;Die Hamal&#228;nder Grafen als Angeh&#246;rige der Reichsaristokratie im 10.  Jahrhundert&#8217;, &lt;em&gt;Rheinische Vierteljahrsbl&#228;tter&lt;/em&gt; 44 (1980) 1-48.&lt;/li&gt;
&lt;li&gt;G.  Binding, Burcht en abdij Hoog-Elten, &lt;em&gt;Spiegel  Historiael&lt;/em&gt; 12 (1967) 642-649.&lt;/li&gt;
&lt;li&gt;H.P.H.  Jansen, &#8216;Adela van Hamaland&#8217;, in: C. Tamse e.a. ed., &lt;em&gt;Vrouwen in het  landsbestuur. Van Adela van Hamaland tot en met koningin Juliana&lt;/em&gt; (Den Haag  1982) 10-22.&lt;/li&gt;
&lt;li&gt;R.  Strating, &#8216;Adela, heerszuchtige vrouw of vrouwelijk heerser? De lotgevallen van  een gravin en haar verhaal door Alpertus van Metz&#8217;, in: M. Mostert e.a. red., &lt;em&gt;Vrouw,  Familie en Macht. Bronnen over vrouwen in de Middeleeuwen&lt;/em&gt; (Hilversum 1990)  167-180.&lt;/li&gt;
&lt;li&gt;E.M.F. Koch, &lt;em&gt;De kloosterpoort als  sluitpost? Adellijke vrouwen langs Maas en Rijn. Tussen huwelijk en convent  1200-1600 &lt;/em&gt;(Leeuwarden/Mechelen 1994).&lt;/li&gt;
&lt;li&gt;R.M.  Kemperink, &#8216;Adela van Hamaland, ca. 955-voor 6 augustus 1028, gravin&#8217;, in: P.W.  van Wissing ed., &lt;em&gt;Biografisch woordenboek Gelderland: bekende en onbekende  mannen en vrouwen uit de Gelderse geschiedenis&lt;/em&gt;, deel 1 (Hilversum 1998) 11-14.&lt;/li&gt;
&lt;li&gt;A.  Kos, &#8216;Machtsstrijd in Hamaland. De politieke ambities van Balderik en Adela,  circa 973-1016&#8217;, &lt;em&gt;Jaarboek voor  Middeleeuwse Geschiedenis&lt;/em&gt; 5 (Hilversum 2002) 27-68.&lt;/li&gt;
&lt;li&gt;U.  Ludwig, &#8216;Graf Wichmann von Hamaland und die Gr&#252;ndung des Frauenstifts Elten&#8217;,  in: K. Bodarwe en T. Schilp red. &lt;em&gt;Herrschaft, Liturgie un Raum: Studien zur  mittelalterlichen Geschichte des Frauenstifts Essen&lt;/em&gt; (Essen 2002/Duisburg  2003) 1-35.&lt;/li&gt;&lt;/ul&gt;&lt;br/&gt;
&lt;p&gt;Auteur: Anton Kos&lt;/p&gt;&lt;/body&gt;&lt;/html&gt;</text>
  </biography>
</biodes>
