WILDEBOER, GERRIT, * Amsterdam 9 sept. 
1855, t Leiden 4 sept. 1911. Zn. van Jan Wildeboer, directeur van het Vriescheveem, en Maria 
Verhoef. Stud. theol. Leiden 1874; dr. theol. 
Leiden 1880. Herv. pred. Heiloo 1881-1884. Hoogl. 
Groningen 1884 (geschiedenis van de Israëlitische 
godsdienst en letterkunde, uitlegging van het O.T.), 
Leiden 1907-1911 (Hebreeuws, Hebreeuwse archeologie en Aramees). Hij huwde op 16 dec. 1880 met 
Diderika Maria Hoos (1856-1941). 
W. groeide te Amsterdam op in een orthodox 
herv. milieu. Niettemin koos hij voor studie in het 
modernistische Leiden. Tot zijn leermeesters behoorden o.a. A. Kuenen en H. Oort. Voor Kuenen 
vatte hij blijvend respect en bewondering op. Bij 
M.J. de Goeje bekwaamde hij zich in het Arabisch; 
bij J.P.N. Land in het Syrisch. Tot zijn studievrienden behoorden H. Bavinck en Chr. Snouck Hurgronje. W. promoveerde op een n.t.isch onderwerp: 
De waarde der Syrische Evangeliën door Cureton 
ontdekt en uitgegeven. Dat was geen beletsel voor 
zijn benoeming als oudtestamenticus te Groningen 
als opvolger van J.J.P. Valeton sr., nadat hij eerder 
een aanbod voor een hoogleraarschap aan de V.U. 
had afgeslagen. Te Leiden doceerde hij in de 
literaire faculteit als opvolger van H. Oort. 
Met J.J.P. Valeton jr. stond W. aan de basis van 
een 'school' binnen de Ned. o.t.ische wetenschap 
met een eigen signatuur. Evenals Valeton. meer dan 
W. een onmiskenbaar exponent van de ethische 
richting binnen de herv. kerk, maakte W. onderscheid tussen wetenschappelijke kennis en geloofskennis. Dat onderscheid maakte het hem mogelijk 
het door toedoen van E. Reuss, K.H. Graf, A. 
Kuenen en J. Wellhausen in de o.t.ische wetenschap 
van de laatste decennia van de 19e eeuw binnen en</div>