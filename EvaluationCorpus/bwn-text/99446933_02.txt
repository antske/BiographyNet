R&ouml;ntgen [sr.], Julius Engelbert , pianist, componist en dirigent (Leipzig (Duitsland) 9-5-1855 - Utrecht 13-9-1932).

 Zoon van Johann Matthias Carel Engelbert R&ouml;ntgen, violist,
 en Friederike Pauline Kiengel. Gehuwd op 28-7-1880 met Carolina
 Amanda Erika Maier, violiste. Uit dit huwelijk werden, 2 zoons
 geboren. Na haar overlijden (15-6-1894) gehuwd op 8-7-1897 met
 Abrahamina des Amorie van der Hoeven. Uit dit huwelijk werden,
 behalve 1 dochter die jong overleed, 4 zoons geboren.
 Genaturaliseerd bij Wet van 30-12-1919. 
 Stbl. 

 nr. 1158.
 

 

 
 
 Sinds anderhalve eeuw heeft het geslacht R&ouml;ntgen musici
 voortgebracht, die voor een deel in het buitenland werkzaam
 waren. Julius R&ouml;ntgen groeide in Leipzig op, waar zijn uit
 Deventer afkomstige vader als violist aan het
 Gewandhausorchester verbonden was. Tot de vriendenkring van de
 familie R&ouml;ntgen behoorden o.a. Felix Mendelssohn, Robert
 Schumann, Ferdinand David en Ignaz Moscheles. De muzikaal
 begaafde Julius ontving ter plaatse tot zijn 16e jaar
 priv&eacute;lessen in piano (o.a. bij Carl Reinecke) en theorie
 (o.a. bij Moritz Hauptmann). Ook speelde hij graag altviool.
 Daarna vertrok hij naar M&uuml;nchen om nog bij de componist
 Franz Lachner te studeren. In 1873 engageerde de bariton Julius
 Stockhausen de jonge R&ouml;ntgen als pianobegeleider voor
 verscheidene concertreizen in Duitsland, Oostenrijk en
 Zwitserland. 
 Van eind 1877 af woonde R&ouml;ntgen in Amsterdam. De
 betrekking van pianoleraar, die hij aan de muziekschool kreeg,
 gaf aanvankelijk weinig bevrediging, maar door zijn
 initiatieven verwierf hij al gauw een plaats in het Nederlandse
 muziekleven. In de door hem in het leven geroepen Amsterdamse
 'Soirees voor Kamermuziek' bracht hij werken van tientallen
 componisten onder de aandacht. Zijn kwaliteiten als begeleider
 traden ook naar voren in verscheidene ensembles die hij
 gedurende lange tijd vormde. Zo maakte hij vele toernees in
 binnen- en buitenland met de bas Johannes Messchaert, later met
 de cellist Pablo Casals en de violist Carl Flesch. Met zijn
 zoons, de cellist Engelbert en de violist Julius, vormde hij
 een pianotrio. Ook als pianosolist was R&ouml;ntgen gezien.
 Reeds in 1884 voerde hij het 2e pianoconcert van zijn vriend
 Joh. Brahms uit, en met het Concertgebouworkest o.l.v. Willem
 Kes speelde hij in 1893/1894 alle pianoconcerten van Beethoven.
 Door zijn benoeming in 1884 tot dirigent van het gemengd koor
 Excelsior en twee jaar later, als opvolger van J.J.H. Verhulst,
 van het Toonkunstkoor in Amsterdam kreeg hij de gelegenheid een
 eigen concertprogrammabeleid op te bouwen. Hierin pasten o.a.
 de Nederlandse premi&egrave;re van Bachs 
  Hohe Messe 

 (Amsterdam 19-12-1891), een Grieg-festival in 1897 en een
 Brahmsfestival in 1898. In laatstgenoemd jaar moest
 R&ouml;ntgen de leiding van het Toonkunstkoor afstaan aan
 Willem Mengelberg. 
 Toen de Amsterdamse muziekschool in 1884 werd uitgebreid met
 een opleiding voor beroepsmusicus (Conservatorium), kreeg
 R&ouml;ntgen hier een betrekking als hoofdleraar piano. In 1912
 volgde hij Daniel de Lange als directeur op, een functie die
 hij tot 1924 vervulde. Hij was voorts van 1904 tot aan zijn
 dood bestuurslid van de Vereeniging voor Nederlandsche
 Muziekgeschiedenis. 
 Naast al deze activiteiten trad R&ouml;ntgen naar voren als
 een zeer vruchtbaar en veelzijdig componist. Zijn werk beslaat
 vrijwel alle bezettingen: tal van sonates en stukken voor
 piano, heel veel kamermuziek, concerten, symfonie&euml;n en
 andere orkestwerken, liederen, koorwerken alsmede opera's. Door
 zijn eerste vrouw, een Zweedse, en zijn vriendschap met Edvard
 Grieg kreeg R&ouml;ntgen affiniteit met de Scandinavische
 muziek. Indrukken van zijn reizen naar Noorwegen vindt men o.a.
 terug in zijn herhaaldelijk uitgevoerde 
  Norwegische Ballade f&uuml;r Orchester 

 (op 36; 1892). Een thema van de Deense componist J.P. Hartmann
 inspireerde hem tot de 
  Variationen f&uuml;r Klavier... 

 (op. 38; 1895). Andere werken getuigen van R&ouml;ntgens
 belangstelling voor de Nederlandse volksmuziek: bijv. zijn
 bewerking van 
  Oud-Hollandsche boerenliedjes en contradansen 

 voor viool en piano (1897) en de suite &quot; 
  Oud Nederland&quot; 

 (1915) voor orkest. In de jaren '20 schreef en speelde
 R&ouml;ntgen op verzoek van de filmmaker D.J. van der Ven
 muziek bij een aantal folkloristische Nederlandse films 
  (Lentefilm 

 (1921), 
  Zuiderzeef&icirc;lm 

 (1928) e.a.). 
 In 1925 verliet R&ouml;ntgen Amsterdam en trok zich terug in
 de door zijn zoon Frants voor hem gebouwde villa Gaudeamus in
 Bilthoven. Dit werd een trefpunt voor musici, en R&ouml;ntgen
 beleefde er
  

 nog een zeer produktieve periode als componist. Ter gelegenheid
 van zijn 75ste verjaardag verleende de Universiteit van
 Edinburgh hem een eredoctoraat. 
 Van R&ouml;ntgen als persoon ging een stimulerende werking
 uit. Hij deed veel voor de kamermuziek, introduceerde in
 Nederland werk van buitenlandse vrienden (niet alleen Brahms en
 Grieg), en was een van de grondleggers van de Bachcultuur in
 Amsterdam. Als componist genoot R&ouml;ntgen tijdens zijn leven
 een goede bekendheid. Hijzelf en bevriende musici voerden zijn
 werken uit, o.a. Pablo Casais het 
  Celloconcert 

 in g kl. Alleen de van opusnummers voorziene composities, 100
 in getal, zijn in druk verschenen. Verreweg het grootste deel
 van zijn oeuvre (ongeveer 450 werken) is alleen in manuscript
 bewaard en ten dele nooit uitgevoerd. In het werk van
 R&ouml;ntgen kan men verschillende stijlen onderkennen. Voor
 een ruime middenperiode geldt vooral een invloed van de
 traditioneel-Duitse laatromantiek (Brahms). Hierdoor raakte
 zijn aanvankelijke neiging tot het Noorse klankidioom op de
 achtergrond. Na 1920 bewoog R&ouml;ntgen zich in compositorisch
 opzicht op wat moderner terrein (Reger) en komen experimenten
 voor zoals de 
  Bitonale Symphonie 

 (1930). Van luchtiger aard zijn de 
  ,,Boertige Suite&quot; 

 (1918) en de 
  Sinfonietta humoristica f&uuml;r Orchester 

 (1922). 
 
 A: Archief-R&ouml;ntgen in het Nederlands Muziek Instituut te 's-Gravenhage. 
 
 P: Behalve de reeds genoemde werken: oeuvre-catalogus in
 bovengenoemd archief en in onder L genoemde publikatie 
  Brieven van Julius R&ouml;ntgen, 

 265-280; voorts 
  Soir&eacute;es voor kamermuziek in Amsterdam 1878- 1903 

 [Amsterdam, 1903]. Aanwezig in bibliotheek Haags
 Gemeentemuseum; Johannes Brahms, 
  Briefwechsel mit Th. Wilhelm Engelmann. 

 Met inl. van J. R&ouml;ntgen (Leipzig, 1918); 
  Grieg 

 ('s-Gravenhage, [1930]). Beroemde musici: XIX. Voorts
 artikelen, o.a. 'Edvard Grieg's musikalischer Nachlass', in 
  Die Musik. Halbmonatsschrift mit Bildern und Noten 

 7, Bd. 25 (1907-1908) 288-300, alsmede toelichtingen in
 concertprogramma's. 
 
 L: H. Viotta, 
 Onze hedendaagsche toonkunstenaars 

 (Amsterdam, [1893-1896] 2 dl.) I, afl. 9; D.J. van der Ven,
 'Julius R&ouml;ntgen, 1855-1925', in 
 Ons Eigen Tijdschrift 

 3 (1925) 197-202; S. Dresden, 
 Gedenkboek uitgegeven ter gelegenheid van het 50-jarig bestaan
 van het Amsterdamsch Conservatorium (1884-1934) 

 ([Amsterdam], 1934). Aanwezig in bibliotheek Haags
 Gemeentemuseum; 
 Brieven van Julius R&ouml;ntgen. 

 Verz. door A. R&ouml;ntgen-des Amorie van der Hoeven (Amsterdam,
 1934); W. Paap, 'Herdenking van Julius R&ouml;ntgen', in 
 Mens en Melodie 

 2 (1947) 293-298; W. J. Schmidt, 'Een vergeten pianowerk', 
 ibidem 

 7 (1952) 10-12; J.H. van der Meer, 'Julius R&ouml;ntgen
 1855-1932', in 
 Mededelingen Gemeentemuseum van Den Haag 

 10 (1955) 21-32; R. Schoute, 'Julius R&ouml;ntgen', in 
 Muziek omlijst. 20 portretten in het Amsterdamse
 Concertgebouw 

 (Haarlem [1984]) 26-30. 

 
 I: Jurjen Vis, Gaudeamus. Het leven van Julius R&ouml;ntgen (1855-1932), componist en musicus (Zwolle 2007) afbeelding tegenover titelblad. 




 C. von Gleich