HEMSTERHUIS (Meinardus), geb. te Groningen April 1687, gest. aldaar 16 Nov. 1774, tweede zoon van Franc. H. en M. Gronwols (kol. 1067), gehuwd met Ida Gerardina Wedda (begraven 8 Sept. 1747), dochter van Gerard W. en Alegonda Wiggeringa; in 1707 is hij als student in de wiskunde in het album van Groningen ingeschreven. In 1715 werd hij quartus praeceptor aan de lat. school te Groningen; in 1742 sub-conrector, in 1745 conrector; in 1768 kreeg hij zijn emeritaat. M.H. heeft eenige latijnsche gedichten gemaakt; hij moet een uitmuntend litterator geweest zijn, maar stug en norsch van aard, ruw en ongevoelig vooral in zijn ouderdom. Drie dochters zijn uit zijn huwelijk geboren: Maria Alegonda, Sara Gerardina en Gerarda Theodora (geb. 24 Juli 1736) waren in 1780 nog in leven, ongehuwd, en zijn voor 1813 overleden. Het tweede kind was een zoon: Franciscus Tiberius, hiervoor. Zie: de Crane, Bijzonderheden de familie H. betreffende. Slijper