<biodes version="1.0">
  <fileDesc>
    <title />
    <ref target="http://www.historici.nl/Onderzoek/Projecten/BWN/lemmata/bwn4/dijkev" />
    <publisher>
      <name>Biografisch Woordenboek van Nederland:1880-2000</name>
      <ref target="http://www.historici.nl/Onderzoek/Projecten/BWN" />
    </publisher>
  <idno type="source">bwn</idno></fileDesc>
  <person>
    <idno type="id">dijkev</idno>
    <persName><name type="geslachtsnaam">Dijk</name>, Evert van</persName>
    <sex value="1" />
    <event type="birth" when="1893" />
    <event type="death" when="1986" />
    <state type="occupation">piloot</state>
  <idno type="bioport">99636808</idno></person>
  <biography>
    <graphic url="http://www.historici.nl/Onderzoek/Projecten/BWN/lemmata/bwn4/images/images/DIJKE.jpg" />
    <text>Dijk, Evert van , verkeersvlieger (Delft 23-5-1893 - Merano (Itali&euml;) 6-7-1986). Zoon van Evert van Dijk, metselaar, en Quirina Kock. Gehuwd op
 12-5-1923 met Hendrika Johanna Antonia Maria Meddens. Uit dit
 huwelijk werd 1 dochter geboren.
 
 
 
 
 De te Delft geboren Evert van Dijk genoot zijn opleiding in
 Dordrecht, maar ging reeds op zeventienjarige leeftijd naar
 Nederlands-Indi&euml;. Hij klom daar op tot leider van een
 rubberonderneming op Borneo, repatrieerde echter na de Eerste
 Wereldoorlog en nam dienst bij de Marine Luchtvaart Dienst. Op
 22 december 1921 behaalde hij daar zijn vliegbrevet. Op 1 mei
 1925 trad Van Dijk in dienst van de Koninklijke
 Luchtvaart-Maatschappij (KLM), wat het begin werd van een van
 de meest markante vliegerloopbanen uit de geschiedenis van de
 vooroorlogse Nederlandse luchtvaart. Voorlopig behoorde hij
 echter nog tot de 'jongere' generatie KLM-vliegers, en het was
 dan ook als tweede piloot naast W.M.O.A. Beekman als
 gezagvoerder dat hij op 31 oktober 1929 met de Fokker F.VIIb
 PH-AEZ vertrok voor zijn eerste vlucht op de
 Indi&euml;-route. 
 Van Dijks naam werd echter definitief gemaakt toen hij in
 1930 als eerste Nederlander over de Atlantische Oceaan vloog.
 Oceaanvluchten, en vooral die van Europa naar Amerika, tegen de
 heersende windrichting in, waren in die tijd nog een
 zeldzaamheid. De Australische lange-afstandvlieger Charles
 Kingsford Smith, die met de Fokker F.VIIb 'Southern Cross'
 reeds over de Stille Oceaan was gevlogen, wenste ook deze
 prestatie op zijn naam te brengen, en aangezien zijn vaste
 tweede vlieger, C.T.P. Ulm, verhinderd was, koos hij op
 aanraden van Anthony Fokker Evert van Dijk uit om met hem de
 tocht te maken. 
 Te zamen met navigator Patrick Saul en marconist John
 Stannage vertrokken Kingsford Smith en Van Dijk op 23 juni 1930
 kort voor het vallen van de nacht van Portmarnock in Ierland,
 met als doel non-stop naar New York te vliegen. Sterke
 tegenwind en slecht weer maakten echter dat de
 brandstofvoorraad uitgeput raakte tegen de tijd dat zij
 Newfoundland bereikten, in de nacht van de 24ste. Het was nu
 ondenkbaar New York zonder tussenlanding te halen, en zo maakte
 men - na geruime tijd rondcirkelen tot de dag was aangebroken
 en de grondmist opgetrokken - na 31 uur vliegen een landing te
 Harbour Grace. Op 26 juni werd uiteindelijk New York bereikt.
 Zowel in Amerika als na terugkeer in Nederland werd Van Dijk
 uitvoerig gehuldigd. Het was de tweede keer dat een dergelijke
 vlucht van Oost naar West geslaagd was. 
 Op 25 september 1930 vertrok Van Dijk met F. Wiersma met de
 F.VIIb PH-AGR voor de eerste vlucht op de veertiendaagse
 lijndienst Nederland - Nederlands-Indi&euml;, waarvan zij
 precies een maand later, na bijna 88 daadwerkelijke vlieguren,
 weer behouden op Schiphol terugkeerden. Daaraan vooraf was nog,
 in augustus en september 1930, een arbeidsconflict tussen de
 vliegers en de KLM voorafgegaan, waarbij ironisch genoeg Van
 Dijk, die nimmer lid heeft willen worden van de Nederlandsche
 Vereeniging van Verkeersvliegers, als woordvoerder van zijn
 collega's optrad; hetgeen hij overigens loyaal en correct heeft
 gedaan. Tussen 1 mei 1933 en mei 1934 zou Van Dijk trouwens in
 het kader van een nieuw arbeidsconflict de KLM gedurende een
 jaar de rug toekeren. 
 De carri&egrave;re van Van Dijk verschilde in de
 daaropvolgende jaren niet van die der andere KLM-vliegers voor
 zover zij op de Indi&euml;-route vlogen. Toch kreeg hij een
 zekere legendarische naam, ook door verhalen als die van de
 nachtlanding te Bagdad in december 1931, waarbij de verlichting
 was uitgevallen, een verhaal dat zijn tweede piloot op die
 vlucht, A. Viruly, in zijn 
  Logboek 

 uit 1937 voor het nageslacht heeft vastgelegd. 
 Op 9 april 1940 bevond Van Dijk zich met zijn vliegtuig op
 het vliegveld van Oslo, toen de Duitsers daar hun luchtlanding
 uitvoerden. Hij was daardoor in staat belangrijke gegevens over
 de Duitse wijze van opereren door te geven aan het Nederlandse
 Algemeen Hoofdkwartier, die bijdroegen tot de verbetering van
 de verdediging van Nederlandse vliegvelden, nog v&oacute;&oacute;r
 de Duitse inval van mei 1940. 
 Tijdens die aanval was Van Dijk zelf niet in Nederland. Kort
 tevoren was hij naar Napels gezonden, dat sedert het uitbreken
 van de Tweede Wereldoorlog in 1939 het beginpunt was geworden
 van de lijndienst op Indi&euml;. Toen ook Itali&euml; aan de
 oorlog ging deelnemen, werd de lijn vanaf 22 juli 1940 ingekort
 tot Lydda (Palestina) - Batavia . De laatste vlucht op deze
 ingekrompen lijn werd door Van Dijk gemaakt in februari 1942,
 met de Douglas DC-3 PK-ALW. Op 15 februari arriveerde hij, na
 in Medan nog 36 vrouwen en kinderen aan boord te hebben
 genomen, op het vliegveld van Batavia; dezelfde dag viel
 Singapore en waren Japanse parachutisten reeds bij Palembang
 geland. Tussen 19 en 25 februari 1942 vloog Van Dijk iedere
 nacht het traject Bandoeng - Broome (Australi&euml;) of
 omgekeerd, een totale vliegtijd van 61 uur en 22 minuten in 5
 dagen. In de nacht van 24 op 25 februari verliet hij Indi&euml;
 definitief. 
 Via de Verenigde Staten ging Van Dijk na de val van
 Nederlands-Indi&euml; naar Groot-Brittanni&euml;, waar hij bij
 het restant van de KLM-dienst de lijn Bristol - Lissabon ging
 vliegen. Bij terugkeer in Nederland viel hem, Nederlands eerste
 oceaanvlieger, vrijwel vanzelfsprekend de eer te beurt
 gezagvoerder te zijn op de eerste KLM-lijnvlucht naar New York.
 Dit geschiedde op 21 mei 1946 met de DC-4 PH-TAR
 'Rotterdam'. 
 Op 1 april 1947 verliet Van Dijk de KLM-cockpit, met
 pensioen, wegens het (ruimschoots) overschrijden van de toen
 gehanteerde leeftijdsgrens van vijftig jaar en omdat hij op
 zijn ogen werd afgekeurd. Van Dijk was daarmee de eerste
 KLM-vlieger die op deze wijze de maatschappij verliet. Nadien
 leefde Van Dijk teruggetrokken, in Nederland te Wassenaar en in
 Noord-Itali&euml;. In 1952 zou Van Dijk nog uit handen van
 Albert Plesman, te zamen met enkele andere piloten van het
 eerste uur, de 'zilveren medaille' voor het bereiken van 15.000
 uren in de lucht ontvangen. 
 Evert van Dijk was zonder twijfel een van de meest
 kleurrijke en ook een van de meest individualistische mensen
 die in de vooroorlogse jaren de KLM opbouwden. Met zijn zeer
 onstuimig karakter kwam hij verscheidene malen met personen in
 zijn omgeving in hooglopend conflict, niet in de laatste plaats
 met Plesman. Daarnaast bestond tussen beiden ook een
 diepgeworteld, wederzijds, respect. Als vlieger was Evert van
 Dijk - in de woorden van H. Scholte (
  Leven van de lucht 

 , 74) - 'zijn hele leven lang een toonbeeld geweest van
 onwrikbare moed, gevoegd bij geslepen beleid om de altijd
 dreigende dood als tegenspeler de baas te blijven' 
 
 P: 
 
  Over den Oceaan. Onze Oost-Westvlucht Europa - Amerika 

 (Amsterdam, 1930).
 
 
 L: F. Spittel, 'Een vlieger gaat met pensioen', in 
 Avia 

 6 (1947) 4 (15 febr.) 87; G.J. Hagens, 
 De KNILM vloog door...: Java's evacuatie 

 (Haarlem, 1972); Hendrik Scholte en Ad van Ommen, 
 Leven van de lucht: 50 jaar verenigd vliegen 

 (Amstelveen, 1979); Henk Rol, 
 Vliegen naar de Oost. Geschiedenis van de luchtlijn Nederland
 - Java 1924-1935 

 (Haarlem, 1980); Adriaan Viruly, 'Evert van Dijk - en de moed',
 in idem, 
 Mannen 

 ('s-Gravenhage, 1980) 26-49. 

 
 I: 
Website Aviacrash: http://www.aviacrash.nl/paginas/h-nadu.htm [6-2-2008].
 




 H.J. Hazewinkel</text>
  </biography>
</biodes>