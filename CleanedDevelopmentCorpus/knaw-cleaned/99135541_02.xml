<biodes version="1.0.1">
  <fileDesc>
    <title />
    <author>Freudenthal, H.</author>
    <author>Woerdeman, M.W.</author>
    <ref target="http://www.dwc.knaw.nl/english/academy/past-members/?pagetype=authorDetail&aId=PE00002055" />
    <publisher>
      <name>KNAW - Levensberichten en Herdenkingen</name>
      <ref target="http://www.digitallibrary.nl/levensberichten/works.cfm" />
    </publisher>
  <idno type="source">knaw</idno></fileDesc>
  <person>
    <idno type="id">1183</idno>
    <persName><name type="voornaam">John</name> <name type="intrapositie">von</name> <name type="geslachtsnaam">Neumann</name></persName>
    <sex value="1" />
    <event type="birth" when="1903-12-28">
      <place>Budapest, Hongarije</place>
    </event>
    <event type="death" when="1957-02-08">
      <place>Princeton, Verenigde Staten van Amerika</place>
    </event>
    <state type="occupation">Wiskunde</state>
  <idno type="PE00002055">huygens_id</idno><idno type="bioport">99135541</idno></person>
  <biography>
    <text>LEVENSBERICHT 
 VAN 
 JOHN VON NEUMANN 
 (28 december 1903&#151;8 februari 1957) 
 Janos&#13;
Neumann von Margitta werd in Budapest geboren, in een 
 zeer welgesteld milieu. Hij studeerde van 1921 tot 1923 wis- en 
 natuurkunde aan de Berlijnse universiteit; daarna ging hij naar 
 Z&#252;rich, waar hij in 1925 aan de &#132;Eidgen&#246;ssische Technische Hoch- 
 schule" de graad van &#132;Diplomingenieur" in de Scheikunde ver- 
 wierf. In 1926 promoveerde hij aan de universiteit te Budapest op 
 een wiskundig proefschrift. Daarna keerde hij te Berlijn terug, 
 waar hij als privaat-docent met onderwijsopdracht van 1926 tot 
 1929 &#160;&#160;&#160;&#160;&#160;&#160;&#160;&#160;&#160;&#160;&#13;
 werkzaam was. In een dergelijke functie trad hij&#13;
van 1929 tot  
 1930 &#160;&#160;&#160;&#160;&#160;&#160;&#160;&#160;&#160;&#160;&#13;
 aan de Hamburgse universiteit op. In 1930 vertrok&#13;
hij als 
 Visiting Lecturer naar Princeton University (N.J.-U.S.A.), waar 
 hij later Visiting Professor werd. In 1933 werd hij tot Professor aan 
 het net opgerichte Institute for Advanced Study benoemd. Uit deze 
 functie is hij door de dood gescheiden. Vanaf 1945 was hij ook 
 Directeur van het Electronic Computer Project aan hetzelfde Insti- 
 tuut. Na 1940 was hij tevens lid of adviseur van vei scheiden licha- 
 men, die de wetenschappelijke organisatie van oorlogvoering en 
 bewapening behartigden, vanaf 1952 tengevolge van presidenti&#235;le 
 benoemingen tevens adviseur, later lid van de U.S. Atomic Energy 
 Commission.  
 Er zullen&#13;
wel niet veel gevallen zijn te vermelden van een 
 &#132;Habilitation" op een leeftijd van 23 jaar aan de Berlijnse univer- 
 siteit. Maar von Neumann's genie was al jaren te voren gebleken, 
 toen hij in Berlijn studeerde, alleen de hoogste colleges en de 
 seminaria en colloquia liep en docenten en medestudenten verraste 
 door spontane opmerkingen. Een ervan, een vereenvoudiging van 
 
 
 
 
 233 
 een bewijs voor&#13;
een stelling van Minkowski werd door I. Schur 
 later telkens gememoreerd; zij is trouwens ook gepubliceerd. 
 Von Neumann's proefschrift en eerste&#13;
belangrijke onderzoekingen 
 lagen op het gebied der grondslagen der&#13;
wiskunde, speciaal der &#13;
verzamelingsleer. Hoewel von Neumann daarna van onderwerp 
 veranderd en niet weer tot het&#13;
grondslagenonderzoek teruggekeerd 
 is, draagt dit eerste werk reeds alle&#13;
kenmerken van von Neumann's 
 stijl: de scherpe logica, die geen&#13;
schakel overslaat, en desondanks 
 een als een gezellig gesprek vloeiend&#13;
betoog, waarin de spreker 
 telkens het woord herneemt, om het&#13;
centrale probleem nog eens in &#13;
het middelpunt te plaatsen en opnieuw vanuit een ander punt te &#13;
belichten; de soevereine heerschappij over een gebied, waarvan hij &#13;
echter de donkere plekken even scherp aanwijst als het reeds 
 ge&#235;xploreerde; het onbegrensd&#13;
abstraheren, maar toch steeds met 
 een concreet doel voor ogen; voor&#13;
alles echter de geweldig ont- 
 ledende kracht van deze geest, die&#13;
het geheim kent, moeilijk 
 lijkende of slecht geformuleerde&#13;
problemen zolang te bewerken, 
 opnieuw te formuleren, in andere&#13;
samenhang te plaatsen, tot zij 
 rijp zijn geworden voor een volledige&#13;
likwidatie, die neerkomt op 
 het beantwoorden van enkele haast&#13;
triviale vragen. 
 De&#13;
axiomatische methode, zoals Hilbert die in het slotwoord van zijn 
 &#132;Grundlagen der Geometrie" heeft gekenschetst, is von Neumann's 
 mathematische modus vivendi: Elk probleem van zijn franje te ont- 
 doen en van elke veronderstelling na te gaan, in welke mate zij 
 noodzakelijk is en hoe ver zij draagt. 
 In von&#13;
Neumann's eerste publikaties is de axiomatiek tevens 
 doel. Dit jeugdwerk is gespleten door een kloof, zoals we niet 
 kennen in zijn later werk met zijn indrukwekkende ge&#239;ntegreerd- &#13;
heid. Die kloof was historisch gegeven, maar wordt nergens zo 
 duidelijk zichtbaar, als wanneer men von Neumann's axiomatiek 
 der verzamelingsleer en zijn bijdrage tot de bewijstheorie naast &#13;
elkaar legt. Die objecten van de verzamelingstheoretische axio- 
 matiek zijn dingen, waarover geheel na&#239;ef in termen van de mathe- &#13;
matische omgangstaal wordt geredeneerd (zoals Hilbert zijn Grund- 
 lagen begint met de woorden &#132;Wir denken uns drei verschiedene 
 
 
 
 
 234 
 Systeme von Dingen" en voortgaat&#13;
in een weinig geformaliseerd 
 proza). In zijn bewijstheoretisch onderzoek zijn de objecten niet 
 dingen, maar tekens, waarover in een sterk geformaliseerde&#13;
taal &#13;
wordt gesproken die zelf studieobject is. 
 Von&#13;
Neumann's bewijstheoretische resultaten waren niet specta- &#13;
culair; hij toonde aan, wat men zou kunnen noemen, de niet- &#13;
tegenstrijdigheid van de elementair-recursieve wiskunde, maar over &#13;
het geheel genomen was de uitkomst veeleer negatief, doordat dui- 
 delijk bleek, dat bepaalde wegen onbegaanbaar waren; indrukwek- 
 kend is de wijze&#13;
waarop von Neumann zich van de taak kwijt, een 
 oneindig axioma-stelsel stringent te&#13;
formuleren, en hoe hij aan de 
 andere kant doorziet, dat bij zijn&#13;
probleem van niet-tegenstrijdig- 
 heid slechts eindig veel axioma's&#13;
meespelen. Maar de echte von &#13;
Neumann komen we in zijn axiomatiek 3er verzamelingsleer tegen. 
 Met zijn scherpe blik heeft hij als&#13;
eerste de (niet-semantische) 
 paradoxen der verzamelingsleer&#13;
volledig doorzien. Het komt erop 
 aan, te grote verzamelingen te&#13;
vermijden &#151; dit was bekend. Maar 
 wat een te grote verzameling is, heeft&#13;
pas von Neumann begrepen: 
 een die met de verzameling van alle&#13;
dingen gelijkmachtig is. En 
 deze ontdekking wordt&#13;
gecomplementeerd door een tweede, bijzon- 
 der verrassende: dat men de te grote&#13;
verzamelingen niet als ver- &#13;
zamelingen, maar alleen als elementen van verzamelingen behoeft &#13;
te verbieden. 
 Ik ben op&#13;
dit jeugdwerk van von Neumann zo uitvoerig inge- 
 gaan, juist omdat hij het niet heeft voortgezet. Hij heeft de kloof, 
 waarvan ik daarstraks sprak, toen vermoedelijk niet opgemerkt; dit 
 en de taak de kloof te overbruggen, bleef aan G&#246;del voorbehouden. 
 Toen G&#246;del in 1930 zijn befaamde ontdekking deed &#151; de formeel 
 niet beslisbare problemen &#151; hield von Neumann zich reeds met 
 geheel andere vragen bezig. Von Neumann's belangstelling werd 
 in hoge mate bepaald door de kringen, waarin hij verkeerde, en 
 door de concrete problemen, die hij in deze milieus leerde kennen. &#13;
Hoewel zijn werk sterk filosofisch gekleurd is, voelde hij zich niet 
 thuis in de kringen van filosofen met hun problemen en hun taal,</text>
  </biography>
</biodes>