<biodes version="1.0.1">
  <fileDesc>
    <title />
    <author>Byvanck, A.W.</author>
    <ref target="http://www.dwc.knaw.nl/english/academy/past-members/?pagetype=authorDetail&aId=PE00001562" />
    <publisher>
      <name>KNAW - Levensberichten en Herdenkingen</name>
      <ref target="http://www.digitallibrary.nl/levensberichten/works.cfm" />
    </publisher>
  <idno type="source">knaw</idno></fileDesc>
  <person>
    <idno type="id">692</idno>
    <persName><name type="voornaam">Hendrik Martinus Reinier</name> <name type="geslachtsnaam">Leopold</name></persName>
    <sex value="1" />
    <event type="birth" when="1877-09-08">
      <place>Zaandijk</place>
    </event>
    <event type="death" when="1950-07-20">
      <place>Blaricum</place>
    </event>
    <state type="occupation">Klassieke en Latijnse letterkunde</state>
    <state type="occupation">Archeologie</state>
  <idno type="PE00001562">huygens_id</idno><idno type="bioport">99950068</idno></person>
  <biography>
    <text>HERDENKING 
 VAN 
 HENDRIK M. R. LEOPOLD (8 September&#13;
1877&#151;20 Juli 1950) 
 In de Nederlandse&#13;
wetenschap kan men telkens enkele figuren opmerken, die voor hun werk een eigen&#13;
weg wensen te volgen. Veelal zoeken zij in het buitenland het heil, dat zij&#13;
thuis niet vinden, hetzij omdat de noordelijke atmospheer hun te kil is, hetzij&#13;
omdat zij het geestelijke klimaat niet verdragen. Soms worden zij ook gedreven&#13;
door een drang naar vrijheid, een vrijheid die zij in de offici&#235;le wetenschap&#13;
en in het dagelijkse leven van hun vader&#173;land ontberen. Het is evenwel voor hen&#13;
karakteristiek, dat zij zich krachtig verbonden blijven gevoelen met het leven&#13;
van hun jeugd en met het leven van hun universiteit. &#151; Tot dit soort Neder&#173;landers&#13;
kan men, naar mijn mening, ook den man rekenen, dien wij heden herdenken. 
 Hendrik Martinus Reinier Leopold is geboren te Zaandijk op&#13;
8 September 1877 en opgegroeid te Gouda, waar zijn vader hoofd van een school&#13;
was en waar hij ook het gymnasium bezocht. Hij heeft klassieke letteren&#13;
gestudeerd te Utrecht en is daar gepromo&#173;veerd in 1904 met een merkwaardige&#13;
dissertatie, getiteld Exulum Trias. Het waren Cicero, Ovidius en Seneca,&#13;
die hij in dit werk beschreef met hun reacties tegen de ballingschap. Goed en&#13;
levendig gesteld, met tal van w&#232;l gekozen citaten, toont dit uitvoerige boek&#13;
ons Leopold als een classicus, die zijn auteurs met zorg en begrip las. Tevens&#13;
geeft het blijk van zijn talent als verteller, van zijn belangstelling in de&#13;
Oudheid als een werkelijkheid vol leven en van zijn vermogen dit leven uit te&#13;
beelden in zijn geschrift. 
 Na &#160; zijn &#160; promotie &#160;&#160;&#13;
 is &#160;&#160; Leopold &#160; van &#160;&#160;&#13;
 1904 &#160;&#160; tot &#160;&#160; 1907 &#160;&#160;&#13;
 aan &#160; enige 
 
 
 
 
 246 
 gymnasia verbonden geweest. In de maanden Juni tot&#13;
Augustus 1906 heeft hij Vollgraff geassisteerd bij de opgravingen te Argos en&#13;
ook deelgenomen aan een korte reis naar Thessali&#235;. De liefde voor het Zuiden is&#13;
toen bij hem wakker geworden en hij is daar&#173;heen vertrokken in 1907 als&#13;
correspondent van het Algemeen Handelsblad te Rome, om daar te blijven wonen,&#13;
met een onder&#173;breking gedurende de jaren van 1916 tot 1920, toen hij leraar was&#13;
aan het gymnasium te Gouda. Met ingang van 1 September 1920 was hij als&#13;
archaeoloog verbonden aan het Historisch Instituut te Rome, totdat hij wegens&#13;
het bereiken van den pensioengerechtig&#173;den leeftijd als zodanig ontslag kreeg.&#13;
Hij overleed te Blaricum op 20 Juli 1950, tijdens een verblijf in Nederland,&#13;
het eerste na den Tweeden Wereldoorlog, dat overigens slechts enkele weken had&#13;
moeten duren. Volgens zijn uitdrukkelijken wens is zijn as op Romeinsen bodem&#13;
uitgestrooid. 
 Een man als Leopold, met&#13;
zijn op het leven gerichte belang&#173;stelling, kan onmogelijk veel hebben gevoeld voor&#13;
de klassieke philologie, zoals deze wetenschap tegen het einde van de vorige&#13;
eeuw aan onze universiteiten werd beoefend. Het is begrijpelijk, dat hij de&#13;
gelegenheid naar Rome te gaan als dagbladcorrespondent met beide handen heeft&#13;
aangegrepen, al betekende dat een finan&#173;ci&#235;le opoffering. Te Rome kon hij zich&#13;
immers wijden aan de studie van de klassieke Oudheid en vond hij tevens de&#13;
vrijheid van leven en werken, waarnaar hij had gezocht. Door harden arbeid en&#13;
vooreerst ook door veel ontberingen heeft hij zich de kennis van Itali&#235;&#13;
verworven, die hij voor zijn post nodig had, maar bovendien de kennis van de&#13;
Italiaanse praehistorie en archaeologie, waardoor hij zich in de internationale&#13;
wetenschap&#173;pelijke wereld een plaats heeft weten te veroveren. Naast zijn&#13;
journalistieke publicaties verschenen van zijn hand al spoedig verhandelingen&#13;
met een deels populair, deels zuiver wetenschap&#173;pelijk karakter, voornamelijk&#13;
in het tijdschrift Onze Eeuw. De artikels in Elseviers' Maandschrift (van&#13;
1912), over wandmoza-ieken in &#160;&#13;
 Griekenland en Itali&#235;, zijn vele &#160;&#13;
 jaren later &#160; (in &#160; 1930), 
 
 
 
 
 247 
 merkwaardigerwijze geheel&#13;
ongewijzigd, uitgegeven in den vorm van een boek. 
 Als vrucht van zijn werk&#13;
gaf Leopold in 1918, gedurende zijn verblijf in Nederland, twee boeken in het&#13;
licht. Het eerste boek, De ontwikkeling van het heidendom in Rome, getuigt&#13;
van zijn uit&#173;voerige kennis der antieke literatuur, maar tevens van zijn ver&#173;mogen&#13;
de teksten te gebruiken om een voorstelling te geven van het leven en van het&#13;
denken der mensen in de Oudheid. Van dit boek is een Italiaanse vertaling, door&#13;
Mevrouw Pia Leopold&#151; Ceconi, onder den titel La religione dei Romani nel suo&#13;
sviluppo storico, opgenomen in de Biblioteca di cultura moderna (versche&#173;nen&#13;
in 1924), met een inleiding van Nicola Turchi. De bekende Italiaanse&#13;
godsdiensthistoricus legt daarbij den nadruk op het originele karakter van dit&#13;
boek, dat een overzicht geeft van de gehele periode sedert den oorsprong van&#13;
Rome tot het einde van het heidendom. Met het denkbeeld van Leopold, dat&#13;
de Romeinse godsdienst zou zijn ontstaan uit twee verschillende elementen, een&#13;
arisch (Latijns) en een niet-arisch (Sabijns) element, kon Turchi zich,&#13;
begrijpelijkerwijze, niet verenigen. Hij toont daarentegen grote waardering&#13;
voor de poging van Leopold om steeds een parallel te trekken tussen de&#13;
politiek-sociale en de ethisch-gods-dienstige ontwikkeling. &#151; Het tweede boek, De&#13;
spiegel van het verleden, beschouwingen over den ondergang van het Romeinse&#13;
Rijk naar aanleiding van het wereldgebeuren tegen het einde van den Eersten&#13;
Wereldoorlog, is minder geslaagd, daar de parallel, die Leopold trekt&#13;
tussen het verleden en het heden, soms enigszins is geforceerd. 
 De positie van Leopold veranderde&#13;
geheel, toen hij in 1920 werd verbonden aan het Nederlandse Instituut te Rome.&#13;
Daarbij kreeg hij de taak te berichten over de resultaten van het&#13;
archaeolo-gische onderzoek in Itali&#235;, studenten in Rome rond te leiden en in&#13;
het algemeen aan Nederlanders inlichtingen te verstrekken over zaken de&#13;
archaeologie betreffende. Deze taak heeft Leopold met grote energie ter&#13;
hand genomen. Voor studenten was hij in de musea en in de opgravingen steeds&#13;
een onvermoeibare gids.</text>
  </biography>
</biodes>